210. Feléd, kegyelmes Istenem

v1
1. Feléd, kegyelmes Istenem,
Fordítom arcomat, 
Segélyre várón, esdeklőn:
Halld meg fohászomat!

v2
2. Csak Tőled jő az oltalom,
Én Istenem, Uram!
Ki mennyet földet alkotál 
S mindent, mi benne van.

v3
3. Ha fáradtság, vagy gyengeség 
Leverne lábamról, 
Te újra talpra állítasz 
S megőrzöl mindenhol.

v4
4. Nem szunnyadoz, nem alszik el, 
Ki őrzi Izráelt, 
Vigyázó szemmel néz reám,
Kíséri léptemet.

v5
5. Az Úr megóv, véd biztosan,
Mindig mellettem áll, 
Mint védő pajzs a jobbomon, 
Elhárít tőrt, halált.

v6
6. A nap hevében árnyat ad. 
Nem rémít sápadt hold, 
Mind éjjel-nappal lát az Úr: 
Megóv és pártfogol.

v7
7. Hű gondossága elkísér, 
Míg járok útamon, 
E léten át a holtomig 
Mentsvár és oltalom

