690. Szívem zengõ hárfa-húrján

v1
1. Szívem zengő hárfa-húrján 
Téged áldlak Istenem,
Fájdalomban és szükségben 
halleluját mond szívem.
/: Amíg élek szüntelen 
Jézus Neved dicsérem. :/

v2
2. Szép világot „Legyen” szavad 
bölcsességgel teremtett,
Földre jöttél és szavadra 
meggyógyult sok-sok beteg.
/: Engem is Te alkottál,
üdvöt ajándékoztál. :/

v3
3. Áldott lélek az, ki Benned 
bízik mindig, Jézusom,
Néked enged, s Téged követ 
hűséggel minden úton.
/: Jó sors ér, vagy balsors ver, 
Jézus engem nem hagy el. :/

v4
4. Halleluja, halleluja! 
Zengjen hát a dicséret,
Amíg újra eljön értünk, 
s teljesül az ígéret.
/: Szívem, lelkem áldjad Őt, 
várjad készen Megmentőd! :/

