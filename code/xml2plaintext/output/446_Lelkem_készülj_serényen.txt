446. Lelkem, készülj serényen

v1
1. Lelkem, készülj serényen, 
És kövesd Uradat!
A szent város felé tart, 
Tarts Véle, el ne hagyd!
Menj, kísérd áhítattal, 
És lásd nagy kínjait!
A keresztet hordozni 
Téged is megtanít.

v2
2. Az Istennek Báránya, 
A lelkünk jegyese, 
Ím elmegy, mintha várná 
Menyegző öröme. 
Ó, jertek és nézzétek, 
Ti, Sion lányai, 
Mint kell néki tövisből 
Koszorút hordani!

v3
3. Mint nagy Király, vonulsz be, 
Ujjong a népsereg, 
De Uram, kész a tőr is, 
Hogy foglyul ejtsenek. 
Majd hallasz gúnyt, szidalmat 
A tisztelet helyett, 
Míg véres keresztfádon 
Lehunyhatod szemed.

v4
4. A halált, Uram, Jézus, 
Csak azért szenveded, 
Hogy megszerezd minékünk 
Az örök életet; 
De távolból felénk már 
Szent koronád ragyog, 
Mint borús éjszakában 
A fénylő csillagok.

v5
5. Te léssz, Uram, a győztes, 
Hisz Veled van Atyád, 
Felhozza Ő sírodra 
Az élet hajnalát. 
Ám menj a véres útra, 
Mert a pálmalevél, 
Mit Teelődbe hintnek, 
Győzelmedről beszél!

