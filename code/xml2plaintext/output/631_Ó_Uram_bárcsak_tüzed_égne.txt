631. Ó, Uram, bárcsak tüzed égne

v1a
1. Ó, Uram, bárcsak tüzed égne, 
Ki magad vagy a szeretet!
S az egész világ megismerne 
Mint ég s föld Urát, Tégedet!

v1b
Már itt-ott lobban tüzed lángja 
Napkelet s nyugat tájain, 
Hol Téged, Isten szent Báránya, 
Dicsérnek ének hangjain.

v2a
2. Ez égi lángok folyton gyújtnak 
Jéghideg, elhalt lelkeket. 
Sok fáradt szívnek erőt nyújtnak, 
Bűnsebre gyógyírt, kenetet.

v2b
Az önzést, gőgöt megemésztik, 
A lélek szennyét tisztítják; 
És bennük, kik az Urat félik, 
A hit gyér lángját felszítják.

v3a
3. Ó, forrassz egybe minden népet, 
És építsd bennük hajlékod, 
Gyújts égi tüzet, fényességet, 
Hadd töltse be a világot!

v3b
Úgy ezrek zengik és százezrek 
A béke öröménekét,
Ezt visszazengik hegyek-völgyek, 
És áldják az Úr szent Nevét.

