417. Királyi zászló jár elöl

v1
1. Királyi zászló jár elöl, 
Keresztfa titka tündököl, 
Melyen az élet halni szállt, 
S megtörte holta a halált.

v2
2. Kegyetlen lándzsa verte át 
Gonosz vasával oldalát; 
S mely szennyet, vétket eltörölt, 
Belőle víz és vér ömölt.

v3
3. A szent igéret itt betelt, 
Mit a hű Dávid énekelt;
Az Úr, halljátok, nemzetek, 
Kereszten trónol köztetek!

v4
4. Világ bűnének zálogát 
Te hordoztad, te boldog ág. 
Az ellenség gonosz fejét 
Megváltónk rajtad zúzta szét.

v5
5. Szentháromság, dicsérjenek 
Üdvösség kútja, mindenek!
Legyen győzelmük – add meg ezt – 
A diadalmas szent kereszt!

