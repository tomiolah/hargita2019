040. Angyalok nyelvén szólhatok bár

v1
1/5. Angyalok nyelvén szólhatok bár, 
Jóságom folyhat, mint a vízár, 
Hitem, reményem bármily nagyok, 
Ha szeretet nincsen bennem, semmi vagyok.

v2
2/5. Ismerjek titkot, rejtélyeket, 
Mozdítsak félre nagy hegyeket, 
Jövendőt szólni jól tudhatok, 
Ha szeretet nincsen bennem, semmi vagyok.

v3
3/5. Bő kézzel kincsem szétoszthatom, 
Testem a tűzre áldozhatom, 
Éjjel és nappal tanulhatok, 
Ha szeretet nincsen bennem, semmi vagyok.

v4
4/5. A szeretet oly drága dolog, 
Kiknél ez megvan, mind boldogok. 
Szenvednek, tűrnek, bármi jöhet, 
Szívükben él, s el nem múlik a szeretet.

v5
5/5. Mindennek egyszer vége szakad, 
Semmi e földön meg nem marad. 
Hívőknek mégis eltétetett 
Három nagy kincs: 
Hit, Remény és a Szeretet.

