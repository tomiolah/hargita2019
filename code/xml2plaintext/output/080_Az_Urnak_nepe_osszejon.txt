080. Az Úrnak népe összejön

v1
1/3. Az Úrnak népe összejön,
Hogy áldja szent Nevét. 
Letéve terhét, gondjait,
Szemléli Istenét. 
Víg hálaszóra hangolva, 
Elzengi énekét, 
És hő imában mondja el
Az Úr dicséretét.

v2
2/3. Ha hittel kérjük,
Istenünk A mélyből fölemel. 
Feloldja gyászunk, vigaszt ad, 
És karja átölel. 
Elűzi gondunk fellegét,
Szétzúzza láncaink, 
Fel hozza ránk szép hajnalát,
És örvendünk megint.

v3
3/3. Dús asztalához ülhetünk,
Hol táplál felüdít, 
Megszüntet lelki éhséget, 
És bízni megtanít. 
Szentlelke által támogat, 
Új erőt ad nekünk. 
Így járunk útján, 
míg egykor Őhozzá érkezünk

