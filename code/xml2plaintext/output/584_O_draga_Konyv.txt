584. Ó, drága Könyv

v1a
1. Ó, drága Könyv, te istenadta, 
Te vagy a kincs, melynek örvend a szív!
Az igaz célt fényed mutatja,

v1b
Tebenned buzog tiszta életvíz. 
Tetőled el nem választ semmi sem, 
Általad mindig az Úr szól nekem.

v2a
2. Sok ezer év eltűnt az éjben, 
Mióta hordozod az Úr szavát. 
Sok bölcs elporladt már a mélyben,

v2b
De léted enyészet nem járja át. 
E Könyvben a szív új kincsre talál, 
Az örök Isten szava mind megáll!

v3a
3. Nem árt se moly, se rozsda néked, 
És tolvaj sem rabolhat tőlem el. 
Mint drága gyöngyöt nézlek téged,

v3b
Hiszen a hitre te vezettél el. 
Te mondtad meg, hogy vétkeim nagyok, 
De Isten kegyelme sokkal nagyobb!

