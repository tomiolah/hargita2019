606. Ó, lenne bár ezernyi nyelvem

v1
1. Ó, lenne bár ezernyi nyelvem, 
Ezernyi ajkam énnekem, 
Hogy szívem óhajához mérten 
Elzenghetném dicsénekem; 
Dicsénekre, dicséneket 
Arról, mit Isten velem tett!

v2
2. Bár zengne ajkam oly serényen, 
Hogy fel-feltörne a napig! 
Buzogna hálától a vérem, 
Amíg csak eremben folyik; 
Hogy lenne 
egy-egy dicszengés 
Énbennem minden érverés!

v3
3. Mért hallgattok, szívem erői? 
Munkára fel hát szorgosan!
Szolgálni Istent, Őt dicsérni, 
Imádni buzgón, hangosan!
Ó, lelkem, testem, ne pihenj, 
Magasztald, Istent szüntelen!

v4
4. Jóságod vágyom énekelni, 
Amíg csak ép lesz a nyelvem; 
Hálámnak áldozatát tenni, 
Míg élet van a szívemben;
S ha nem lesz erő ajkamon, 
Dicsérni fog majd sóhajom.

v5
5. Ó, fogadd hálás éneklésem 
Kegyelmesen, jó Istenem! 
Add, hogy ez ének még szebb légyen 
Te nálad ott a mennybe' fenn, 
Amikor majd sok ezrekkel 
Dicsérlek örök énekkel!

