505. Mindeddig vélem volt az Úr

v1
1. Mindeddig vélem volt az Úr, 
Megáldott minden jóval. 
Mindeddig védett hűn az Úr, 
És őrzött éjjel nappal. 
Mindeddig éltem pajzsa volt, 
Az éjszakában fényt adott.
Mindeddig megsegített.

v2
2. Dicsének zeng az ajkamon, 
És hála tölti szívem, 
Mert azt mind el se mondhatom, 
Hogy mit tett vélem Isten. 
Míg élek, mindig hirdetem:
Nagy dolgot tett az Úr velem, 
Mindeddig megsegített.

v3
3. Tarts meg tovább is, jó Atyám, 
Hogy hozzád jussak végre!
Ha jönne még sok próba rám, 
Légy éltem menedéke!
Erőd, kegyelmed adja meg, 
Hogy fönn is elzenghessem ezt: 
Mindeddig megsegített.

