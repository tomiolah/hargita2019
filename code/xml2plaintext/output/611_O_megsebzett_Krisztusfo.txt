611. Ó, megsebzett Krisztusfõ

v1a
Ó, megsebzett Krisztusfő, 
Te kíntól meggyötört!
Rút tövisek közt vérző, 
Megcsúfolt s összetört!

v1b
A legszebb arc te voltál, 
Csodásan tiszta, szent,
Ki most Reád néz, megszán, 
Szívből köszöntelek…

v2a
2. Ó, tündöklő tekintet 
A nagy világ felett!
Ég s föld hódol Előtted, 
Nincs Nálad fényesebb.

v2b
Most égő pillantásod 
Megtört, halványra vált;
Sok bűnöm meggyalázott 
És átkot szórt Reád.

v3a
3. Mily sok kínt tűrtél értem 
És mennyi szenvedést!
Én halált érdemeltem, 
S Te haltál bűnömért.

v3b
Itt állok most, ne vess meg, 
Mint nyomorult, szegény;
Irgalmadért esengek, 
Ó, áldón nézz felém!

v4a
4. Mély fájdalommal állok 
A keresztfa alatt,
És nézem kínhalálod, 
Míg szíved megszakad.

v4b
Ha életed ellobban, 
S lehanyatlik fejed, 
Hull könnyem bánatomban, 
Megváltó Szeretet.

v5a
5. Ó, Jézus, Téged áldlak 
Sok-sok gyötrelmedért;
Leborulva imádlak 
Kínszenvedésedért.

v5b
Add, hogy szolgálva híven 
Ne térjek Tőled el,
S ha végsőt dobban szívem, 
Benned pihenjek el!

