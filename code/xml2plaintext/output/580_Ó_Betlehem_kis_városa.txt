580. Ó, Betlehem kis városa

v1a
1. Ó, Betlehem kis városa, 
mily csendben fekszel ott!
Álomtalan meződ felett 
a néma csillagok.

v1b
De zord utcádon tűnt fel 
örökké tartó fény: 
Ez éjszakán beteljesült 
Benned minden remény.

v2a
2. Tebenned szülte Mária 
az Isten szent Fiát, 
Egy fényes csillag jelezte 
a rég várt nagy csodát.

v2b
A Szentnek születését 
angyalok hirdették:
Az Úrnak legyen dicsőség, 
a földön békesség.

v3a
3. E drága égi ajándék 
oly csendben érkezett, 
Őt Isten adta váltságul 
a bűnös embernek.

v3b
Nem hallható most jötte, 
úgy forrong itt a nép, 
De mint Király és Megváltó, 
kitárt szívünkbe lép.

v4a
4. Ó, Betlehem szent Gyermeke, 
hozzánk Te szállj ma le!
Vesd ki a bűnt, szüless ma meg, 
és jöjj a szívünkbe!

v4b
Most is cseng, 
mit az égi angyalkar énekel,
Ó, jöjj hozzánk, és el ne hagyj,
Urunk, Immánuel!

