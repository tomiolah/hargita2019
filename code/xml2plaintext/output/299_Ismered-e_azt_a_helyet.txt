299. Ismered-e azt a helyet?

v1
1. Ismered-e azt a helyet, 
Hol meghalt az Üdvözítő?
Érted-e, hogy mért szenvedett
Ott a fán kínok között Ő?
Bűnömért, s a te bűnödért 
Kellett Néki meghalnia,
Vétkeinket, bűnterhünket 
Hordozta az Isten Fia.

c1
Refrén:
Tiszta, hófehér, 
Tiszta, hófehér; 
Hogyha bűnöm bíbor piros, 
Vére engem tisztára mos.

v2
2. Oly keserű volt a halál 
És oly szörnyű a szenvedés,
Ellensége vádlón ott állt, 
Átok, szítok és gúnyra kész.
A szív melyben a szeretet 
Teljességgel ott volt jelen,
Elhagyatva tűrt, szenvedett, 
Elöntötte a gyötrelem.

v3
3. Tudod-e, hogy így mi jutott 
Osztályrészül, ím teneked?
Boldog vagy-e, 
hogy már tudod,
Ki szerezte meg üdvödet? 
Jézusnak sebére tekints,
Az üdv onnan árad reád,
Nézz a Golgotára, meríts
Az üdvfolyóból bőven hát.

