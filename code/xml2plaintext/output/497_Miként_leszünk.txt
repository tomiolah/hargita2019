497. Miként leszünk

v1a
1. Miként leszünk, 
ha majd a célhoz érünk,
Győzelmes, végső küzdelmünk után?
E pusztaságból
szép hazánkba lépünk,
Az örök Éden arany kapuján.

v1b
Ha lábunkról a port majd letöröljük, 
És többé már nem verejtékezünk,
Istenünk arcát 
színről-színre nézzük,
És Nála mindörökké örvendünk!

v2a
2. Miként leszünk, 
ha majd az örök élet 
Fényében Véle örvendezhetünk?
Valóra válik sok csodás ígéret;
És bűntől menten Nála lehetünk.

v2b
Ott már nem ejtünk könnyet soha többé,
Nem emészt minket gond és félelem. 
Részünk lesz majd
 a dicsőség örökké,
Áld, betölt magával a kegyelem!

v3a
3. Miként leszünk,
ha majd közelről halljuk 
Égi karének áradó szavát;
És zengő hárfák hangján magasztaljuk
Őt, kinek fény övezi homlokát?

v3b
Ha messze hangzik Isten városából
A hálaének hangja szerteszét;
Imádat száll a szívek oltáráról,
Zengik a Báránynak dicséretét!

v4a
4. Miként leszünk,
ha mindazt majd meglátjuk,
Mit fül nem hallott, s szív nem érezett?
Nem volt itt nékünk 
olyan boldogságunk,
Mint amit Ő, népének készített…

v4b
Fel, fel tehát a meredek ösvényen,
Csak küzdjünk bátran, lankadatlanul!
Aki a harcban győzedelmes lészen:
Végtelen üdvvel várja azt az Úr!

