Csak a szeretet

v1
Csak a szeretet képes arra, 
Csak a szeretet kérhet arra,
Hogyha a siralom völgye rejt el, 
Onnan kiragad, nem felejt el.
Ez a szeretet mindig bátor, 
Mindent odaad, mégsem vádol.
Ez a szeretet hosszú tűrő, 
Ez az, ami a rosszon túlnő.

c1
Ez a szeretet láng a szívben, 
Ez a legjobb barát és minden.
Ez a szeretet mindig adna, 
Még ha neki nem is maradna.
Ez a szeretet győzni tud csak, 
A gonosz menekül tőle futva.
Ez az egy, ami tényleg biztos, 
A szeretet maga Jézus Krisztus.

v2
Hogyha valaki égig érne, 
Vagy ha hatezer évig élne,
Ennél nem tudna többet adni, 
Mert jobb adni, mint elfogadni.
Nem kell lebegned fenn az égben, 
Nem kell keresned lenn a mélyben.
Mert a szívedtől nincsen távol, 
Ne várj holnapig, itt van mától

b1
Ez a szeretet tűz, ami sosem fogy el.
Ez a szeretet szült úgy, hogy sosem dob el.
Ez a szeretet szél, mitől olvad a tél.
Nem csak magáért él, másvalaki a cél.
Ez a szeretet szó, ami hegyeket bont.
Tőled hallani jó újra, újra csak mondd.
Ez a szeretet kéz, mivel egekig érsz
Ő a legkisebb rész, mégis Ő az egész.

