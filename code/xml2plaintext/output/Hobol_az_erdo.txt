Hobol az erdo

v1
Hóból az erdő, ködből a felhő,
Hó esik, tél szele fújja.
Valaki eljött, Valaki elment,
Valaki visszajön újra.

v2
Száll csuda híre szívből a szívbe
Kétezer év tanú róla:
Valaki eljött, Valaki elment,
Valaki visszajön újra.

v3
Angyalok ajkán, emberek hangján
Csendül a csillagos ének.
Kétezer éve mennek elébe
Boldogan, kik neki élnek.

v4
Ott a helyed e drága menetben,
Életed Krisztusa vár rád.
Hagyd el a gondot, légy vele boldog!
Zengje a szíved a hálát!

v5
Hóból az erdő, ködből a felhő,
Hó esik, tél szele fújja.
Kisgyermekként eljött,
Megváltóként elment,
Királyként visszajön újra!

