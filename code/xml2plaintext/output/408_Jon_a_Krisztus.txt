408. Jön a Krisztus

v1
1. Jön a Krisztus! Némuljon el 
Minden jaj és panaszszó!
Ma e földön jó hír zengjen, 
Csüggedt szívet gyógyító:
Jön a Krisztus! – Jöjj, mi várunk, 
Nagy Királyunk, Megtartónk!

v2
2. Bár e földön meggyaláztak, 
Értünk haltál kínhalált, 
Majd a népek mind meglátnak 
Visszatérni, mint Királyt.
Jön a Krisztus! - Vidd e hírnek, 
Bátorító vigaszát!

v3
3. Néped immár várva várja 
Azt, hogy meglásson Téged;
Hószín tiszta gyolcsruhában 
Ünnepet üljön Véled.
Jön a Krisztus! - Hódolj Néki, 
Mert Övé a tisztelet!

v4
4. Szíveinkben szent reménnyel, 
Szálljon hangos énekszó,
Visszhangozza föld az éggel 
Ezt a jó hírt biztatón:
Jön a Krisztus! – Jöjj, mi várunk, 
Nagy Királyunk Megtartónk!

