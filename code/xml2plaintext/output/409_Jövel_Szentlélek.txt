409. Jövel Szentlélek

v1a
1. Jövel, Szentlélek Úr Isten! 
Töltsd be szíveinket épen
Mennyei szent ajándékkal, 
Szívbéli szent buzgósággal;

v1b
Melynek szentséges ereje 
Nyelveket egyező hitre 
Egybegyűjte sok népeket, 
Kik mondván így énekeljenek: 
Halleluja! Halleluja!

v2a
2. Te, szentségnek új világa, 
Igédnek vezess útjára, 
Taníts Téged megismernünk, 
Istent Atyánknak neveznünk!

v2b
Őrizz hamis tudománytól, 
Hogy mi ne tanuljunk mástól;
És ne légyen több más senki, 
Hanem Krisztus, kiben kell bízni!
Halleluja! Halleluja!

v3a
3. Ó, mi édes Vigasztalónk, 
Légy kegyes megoltalmazónk, 
Hogy maradjunk útaidban, 
Ne csüggedjünk háborúnkban!

v3b
Erőddel elménket készítsd, 
Gyenge hitünket erősítsd, 
Hogy halál és élet által 
Hozzád siessünk hamarsággal!
Halleluja! Halleluja!

