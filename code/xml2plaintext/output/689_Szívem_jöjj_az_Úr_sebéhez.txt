689. Szívem jöjj az Úr sebéhez

v1a
1. Szívem, jöjj az Úr sebéhez, 
Mely Golgotán érted vérez!
Benne vár rád megbocsátás, 
Vigasz, erő, élet, áldás.

v1b
Ő Megváltóm, üdvösségem, 
Szívem ujjong kegyelmében. 
Az ő igaz érdeméért 
Vélem Isten ím, megbékélt.

v2a
2. Hogyha Őt szívemből vágyom, 
Minden percben megtalálom. 
Míg csak utam nem ér véget, 
Ez a kenyér erősít meg.

v2b
Kísérj hát el engem végig, 
Vezess egészen a célig!
Mást én nem akarok zengni: 
Ő az Úr, és nincs más senki!

v3a
3. Lábam gyakorta elfárad, 
Nyugtot vajon hol találhat?
Bűnök kísértése éget, 
Hogy elveszítselek Téged.

v3b
Fogd a kezem, Üdvözítőm, 
Légy jó Pásztorom, Segítőm!
Hiszem, bűnöm megbocsátod, 
S újból adod barátságod.

v4a
4. Add meg lelkem óhajára, 
Véled legyen vacsorája!
Étke legyen megtört tested, 
Életital kifolyt véred!

v4b
Bűnöm bánva így esengem: 
Méltass kegyelmedre engem, 
Ne nézd, Uram, gyengeségem, 
Nyíljon meg az üdv énnékem!

