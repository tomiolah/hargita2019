591. Ó, hála néked, Bárány

v1
1. Ó, hála néked, Bárány; 
Hogy szenvedésed árán 
A lelkem újra él; 
Bűnhődnöd kellett értem, 
Ki bűn útjára tértem, 
És nékem üdvöt szereztél.

v2
2. Legyen áldott az óra, 
Amelyben nyájas szódra
Hajlottam, hű Uram; 
Mily jó, hogy megkerestél,
És vélem frigyre léptél, 
Most áldlak érte boldogan!

v3
3. Ha gondolok mind arra 
A szörnyű fájdalomra,
Mely részed volt a fán; 
Csodálat tölti szívem, 
Hogy bűnösök ezrében 
Oly irgalmas voltál hozzám.

v4
Azért hálával áldlak, 
Alázattal imádlak, 
Vedd tőlem kegyesen, 
Előtted térdet hajtok,
És örömkönnyet sírok, 
Szolgállak én készségesen.

