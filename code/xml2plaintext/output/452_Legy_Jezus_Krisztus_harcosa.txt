452. Légy Jézus Krisztus harcosa

v1
1/5 Légy Jézus Krisztus harcosa, 
És bátran állj elő!
Már leng a Kereszt zászlaja, 
Vár rád a harcmező. 
Ne tétovázz tovább, 
Halld meg a kürt szavát, 
Mely bátorító harci jel, 
Fel, lelki harcra fel!

v2
2/5 Vedd fegyveredet, s harcba állj, 
Mint egykor Gedeon!
A bűnnek bátran ellenállj, 
Az Úr áll jobbodon!
Az égi seregek 
Mind téged védenek.
A harcban mindig légy erős, 
Hisz véled küzd a Hős!

v3
3/5 Csak vidd kereszted válladon, 
Végig türelmesen!
Ha Sátán rád tör támadón, 
Jól őrködj szíveden!
A bűntől óvd magad, 
Légy végre már szabad!
Küzdj hittel, bátran, lelkesen, 
És vár a győzelem!

v4
4/5 Vedd föl az Ige fegyverét, 
Ez biztos oltalom!
Ez megsegít, bármerre mégy, 
Vízen és szárazon, 
Az üdv sisakja véd, 
Ha bánt az ellenség. 
A bűn nyila nem járja át 
A hit erős pajzsát.

v5
5/5 Az Úrnak Lelke bátorít, 
Mint egykor Dávidot, 
Hogy bátran küzdj, 
Ő megtanít jól forgatni kardod. 
Nem tart soká a harc, 
Mindvégig hűn kitarts!…
Fönt Isten adja néked át 
Az életkoronát.

