295. Hullámzik a szép kalászos búza

v11a
1. Hullámzik a szép kalászos búza, 
Nemsokára itt az aratás.
Hamarosan látjuk letarolva, 
Ha munkába áll a sok kaszás.

v11b
Ami most még hetyke, büszke száron 
Fennen tartja kalászos fejét,
Holnap lehet, keresztekbe téve 
Szenvedi az égő nap hevét.

v2a
1. Nemsokára eljön az Úr Jézus,
Munkába áll az égi kaszás,
Learatja minden gabonáját, 
Ha eljön a végső aratás.

v2b
Marokszedők az angyalok lesznek, 
Összegyűjtik a jó gabonát.
Mindazok a kárhozatba vesznek, 
Kik megvetik ma az Úr szavát.

v3a
2. Térj meg, ember, ne várass magadra, 
Mert oly hirtelen jön el a nap,
Megtérésed ne halaszd holnapra, 
Mert azzal csak megcsalod magad!

v3b
Majd az örök kárhozat tüzében 
Késő lesz a sok könnyhullatás,
Azért siess, térj meg idejében,
Amíg el nem jön az aratás!

