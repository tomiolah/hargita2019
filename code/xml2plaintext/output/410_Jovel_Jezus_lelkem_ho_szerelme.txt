410. Jövel Jézus, lelkem hõ szerelme

v1
1. Jövel, Jézus, lelkem hő szerelme! 
Tenélküled szívem hova lenne? 
Ó, jöjj, Királyom,
Örömöm csak Te vagy e világon!

v2
2. Ellenségem oly sok és hatalmas, 
Olyan vagyok mint a felvert szarvas. 
Eltikkad ajkam, 
És nincs forrás itt e sivatagban.

v3
3. Hitem pedig, mint a változó hold, 
Hamar elfogy, tölte alighogy volt;
Hol felhat égig, 
Hol meg elhal s a homályban késik.

v4
4. Kövér esztendőkre a soványak 
Hitemben is gyakorta beállnak. 
Bár szép a kezdet, 
Még a célig minden el is veszhet.

v5
5. Kishitűen míg én tétovázok,
Megindulnak, el is hagynak mások; 
S megszégyenülve 
Bánatimat öntöm sűrű könnybe.

v6
6. Ha elhamvad hitem mécsvilága, 
Szentlelkedet, Uram, fuvalld rája!
Lobogjon újra, 
Hogy e hideg szívet lángra gyújtsa!

v7
7. Azért, Uram, jövel közelembe, 
Ruhád szélét kezem hadd illesse!
Jer, drága vendég, 
Veled tér be hozzám a békesség!

