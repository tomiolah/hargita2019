222. Fénnyel teljes reggel

v1a
1. Fénnyel teljes reggel támadt
A bús, hosszú éj után.
Eltűntek a rémes árnyak
A győzelem hajnalán.
Az Úr fölkelt, s íme, újból

v1b
Világosság fénye gyúlt.
Halál éje elvonult,
Krisztus föltámadt a sírból;
Övé lett a győzelem
Ama húsvét reggelen.

v2a
2. Nézd, a kő már nincs a síron, 
Őröket ott ne keress!
Asszonysereg jön az úton, 
Jézus él, a sír üres. 
Tekintsd meg az Úr fekhelyét,

v2b
Láthatsz kendőt, lepedőt,
De itt nem találod Őt; 
Angyalszózat hangzik feléd:
E sírban már nincs halott, 
Jézus él, föltámadott!

v3a
3. Örvendjetek, hívő lelkek, 
Többé ne bánkódjatok, 
Vége már nagy inségteknek,
Vígasz nélkül nem vagytok.
Aki meghalt, föltámadott,

v3b
És az élet Ura lett,
Győzött a halál felett,
Minden láncot szétszaggatott;
Fölment Isten jobbjára, 
Ő, az ég, s föld Királya.

