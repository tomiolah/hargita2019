574. Ott függ a néma Bárány

v1a
1. Ott függ a néma Bárány: 
A vére földre hull,
Míg dúl körül az ármány, 
S a tömeg zúg vadul.

v1b
Szent arcát ütleg éri, 
És hull rá a vád, 
Ő szelíd hangon kéri 
Az ég bocsánatát.

v2a
2. Úgy fáj a szívem, nézve 
E koronás Királyt,
Mert rút tövis az éke, 
Testét kín járja át.

v2b
Én térdre hullva kérdem: 
Ó, mért szenvedsz, miért?
Ő választ ád szelíden: 
Tengernyi bűnödért.

v3a
3. Most hogy rebegjek hálát 
A megnyílt öt sebért,
Hogy adta bűnöm árát 
Elrontott éltemért?

v3b
Ím magamról lemondok, 
Övé egész valóm,
Így leszek Véle boldog, 
Hisz Ő az üdvadóm.

