315. Istennel én megbékülék

v1
1. Istennel én megbékülék, 
És így lett Ő Atyám. 
Átok helyett az üdvösség 
Napja ragyog reám,
Napja ragyog reám.

v2
2. Elküldted értem szent Fiad, 
Hogy gyermekeddé tégy.
Ő szenvedett bűnöm miatt, 
Ezért, ó, áldott légy,
Ezért, ó, áldott légy!

v3
3. Dicsérlek este, reggelen 
Sok szenvedésedért,
Dicsérlek Téged szüntelen 
Kiontott véredért,
Kiontott véredért!

v4
4. E drága frigy oly jó nekem, 
Megnyugtat, boldogít!
Kezébe tettem életem: 
Atyám véd, gyámolít,
Atyám véd, gyámolít.

