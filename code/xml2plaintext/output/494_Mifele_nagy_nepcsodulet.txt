494. Miféle nagy nepcsõdület

v1
1. Miféle nagy népcsődület, 
És mit akar e nagy tömeg, 
Mely összejön nap-nap után, 
E nép, ó, vajon mit kíván? 
/: Halld, mily örömmel hirdetik: 
Názáreti Jézus most megy itt! :/

v2
2. De hát e Jézus ki lehet, 
Hogy így buzdul e népsereg? 
Ifjú, öreg és sok beteg, 
Mindenfelől Hozzá siet. 
/: És íme, újból hirdetik: 
Názáreti Jézus most megy itt! :/

v3
3. A drága Jézus Krisztus Ő, 
A Megváltó, Üdvözítő! 
Szavára föltámad a holt, 
És járni kezd, ki sánta volt. 
/: Még a vakok is hirdetik: 
Názáreti Jézus most megy itt! :/

v4
4. Mily áldás, hogy még szerte jár, 
És bűnösökre most is vár, 
Zörget, keres köröskörül, 
Örül, ha ember üdvözül. 
/: Hirdessük szerte ezt a hírt: 
Názáreti Jézus most megy itt! :/

v5
5. Ó, bűnös, tárd ki szívedet, 
Ma még üdvöd megnyerheted, 
De ha a kegyidő lejár, 
Akkor megtérni késő már! 
/: Késő! A föld e jajtól reng: 
Názáreti Jézus már elment! :/

