166. E harcokdúlta földre szállt

v1
1. E harcokdúlta földre szállt
A béke nagy Királya;
Elhagyta égi trónusát, 
Bús életünket szánva…
A menny békéjét hozta le,
És szeretettel volt tele
Minden szívdobbanása.

v2
2. A háborúnak fellegét
Elűzi békessége;
A földdel frigyre lép az ég,
És meghajol Nevére. 
A népek s minden nemzetek,
Ha Benne egyet értenek,
Úgy lesz e földön béke.

v3
3. A zord szívekben szózata 
Új életet ad bárhol;
Megolvad kopja, kard vasa, 
Hol békessége lángol. 
Nem pusztít harag szelleme,
De megújul mindenfele 
A föld az Ő szavától.

v4
4. Ó, Krisztusunk, hadd járja át
Békéd e széles földet, 
S hadd munkáljuk egymás javát, 
Amint tanultunk Tőled!
Hogy tündököljön végtelen'
Szent országlásod mindenen,
Ó, adj hát békességet!

