579. Ó, bár megtarthatnám

v1
1. Ó, bár megtarthatnám törvényed, 
És Néked élnék szüntelen!
Serényen járhatnám ösvényed, 
S el nem hagynám azt hűtelen!
Hogy szavad lenne, Istenem, 
/: Teher helyett öröm nekem! :/

v2
2. Ó, vajha én minden beszéded 
Komolyan megfigyelhetném, 
Ami nincs tetszésedre Néked, 
Bárcsak mindazt megvethetném; 
Segíts, Uram, hogy énbennem 
/: Akaratod végbe menjen! :/

v3
3. Ó, lenne bár Igéd vezérem, 
Világom és irányadóm, 
Legvégső szóm, zsinórmértékem, 
Buzdítóm és tanácsadóm; 
Hogy felismerve jót s igazt, 
/: Szilárd lennék és tenném azt! :/

v4
4. Bár mindig hinnék szent Igédben, 
Minden körülmények között, 
Engedelmes lennék egészen 
Beszédednek minden fölött; 
Magamnak azt engedve meg, 
/: Amit Igéd megengedett! :/

