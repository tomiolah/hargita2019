045. A szeretet hatalmát áldom

v1a
1/4. A szeretet hatalmát áldom, 
Mely Megváltónkban megjelent. 
Csodás Nevét szívből imádom,

v1b
Mert bűn mélyéből fölemelt, 
Úgy vágyom áldott, hű szívéhez, 
Szeretetének tengeréhez.

v2a
2/4. Ó, mennyire szerettél engem,
Vágyott utánam hű szíved! 
E nagy szeretet vonja lelkem,

v2b
Hogy járjak mindig csak Veled. 
A bűnök éjét általjárta
Szeretetednek fénysugára.

v3a
3/4. Sok átkos bűnnek rabja voltam,
Mikor még éltem Nélküled. 
Terólad tudni sem akartam,

v3b
De Te kerestél engemet. 
Ha tudná ezt, ki bűnbe tévedt,
Akkor mindjárt szeretne Téged.

v4a
4/4. Ó, drága Jézus, égi képed
Legyen bevésve lelkünkbe! 
Szent arcodról sugárzó fényed

v4b
Hatoljon mélyen szívünkbe! 
A szó, az élet áldjon Téged,
Lássék meg rajtunk dicsőséged!

