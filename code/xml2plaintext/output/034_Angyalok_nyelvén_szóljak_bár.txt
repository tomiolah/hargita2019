034. Angyalok nyelvén szóljak bár

v1
1/7. Angyalok nyelvén szóljak bár,
Csak zengő érc szavam, 
Szeretet nélkül oly csupán,
Mint pengő cimbalom.

v2
2/7. Legyek jövőt megismerő,
S tudomány titkait, 
Hitem hegymozgató erő:
Mindez nem boldogít.

v3
3/7. Mindenem másnak adhatnám
Az igaz érdemér', 
S bár testem égetnék máglyán, 
Hiába! Mit sem ér!

v4
4/7. Szeretet nélkül kárba vész 
Mindaz, amit teszek. 
Diktálhat bármi jót az ész,
Ha nincsen szeretet.

v5
5/7. Tükörben lát ma még a szem,
S hogy elménk véges: fáj, 
De színről-színre, teljesen, 
Ha széthull a homály.

v6
6/7. Ha majd az Úrhoz érek én,
Ott másként ismerek, 
Most megmarad a hit, remény
S az égi szeretet.

v7
7/7. De legnagyobb a szeretet,
E három jó közül. 
Ó, ebben bővölködjetek,
S ez elég egyedül!

