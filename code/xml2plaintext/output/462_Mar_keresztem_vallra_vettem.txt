462. Már keresztem vállra vettem

v1a
1. Már keresztem vállra vettem, 
S Érted mindent elhagyok. 
Mindenem vagy; árva lettem, 
Honja-vesztett szív vagyok.

v1b
Vágyat, célt a múltnak adtam, 
Nincs már bennem vak remény, 
Mégis gazdag úr maradtam: 
Isten és a menny enyém!

v2a
2. Ember bánthat és zavarhat: 
Szíved áldott menedék; 
Sorsom próbál és sanyargat: 
Édes csenddel vár az ég.

v2b
Nincsen bú, mely könnyet adjon, 
Míg kegyelmed van velem, 
Nincs öröm, mely elragadjon, 
Hogyha nem Benned lelem.

v3a
3. Lelkem, teljes üdv a részed, 
Hagyd a bút s a gondot el, 
Légy vidám, ha meg-megérzed: 
Tenni kell még s tűrni kell!

v3b
Gondold el: ki Lelke éltet, 
Milyen Atya mosolya? 
Megváltód meghalt teérted: 
Mit bánkódnál, menny fia?

v4a
4. Kegyelemből dicsőségbe 
Szállj, hited majd szárnyat ad, 
S az örök menny fénykörébe 
Bevezet majd szent Urad!

v4b
Véget ér itt küldetésed, 
Elszáll vándoréleted, 
Üdvösséggé lesz reményed, 
Égi látássá hited.

