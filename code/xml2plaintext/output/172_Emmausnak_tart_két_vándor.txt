172. Emmausnak tart két vándor

v1
1. Emmausnak tart két vándor,
Lelkük oly bús, csüggeteg,
Arcuk ázott könnyhullástól, 
Szívük sok gond tépte meg; 
Kifakadnak fájdalmukban.
Ó, de nézd, hisz Jézus ott van,
Hogy a bánat fellegét
Nyájas szóval űzze szét!

v2
2. Maradj, szívem nagy Királya,
Maradj velem, hű Barát;
Lelkem ha e világ bántja,
Uram, hadd fussak Hozzád!
Zúgó vihar ha fenyeget, 
Védő pajzsa légy szívemnek,
Közelléted üdvöt ad,
Eloszlatja gondomat.

v3
3. Jer, ha már beestvéledik, 
És a nap nyugvóra száll;
Segíts, hogyha közeledik
Sötét árnyként a halál!
Maradj tovább itt mivélünk,
Mint hű tanítványid kérünk;
Drága Vendég, el ne hagyj,
Hiszen éltünk csak Te vagy!

