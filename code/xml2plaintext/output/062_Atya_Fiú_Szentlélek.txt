062. Atya, Fiú, Szentlélek

v1
1/7. Atya, Fiú, Szentlélek, 
Tedd trónoddá szívemet;
Mint a tanítványoknál, 
Bennem is úgy lakozzál!

v2
2/7. Igazságnak Szelleme,
Légy életem vezére!
Nélküled eltévedek,
Jó ösvényre nem lelek.

v3
3/7. Világosság Szelleme,
Erősíts meg hitembe', 
Mellyel Jézust felöltöm, 
És bőven gyümölcsözöm!

v4
4/7. Buzgóságnak Szelleme,
Szálljon lángod lelkembe!
Tisztítsd meg a szívemet, 
Templomoddá hadd legyek!

v5
5/7. Szeretetnek Szelleme, 
Szükségem van erődre;
Segíts arra engemet,
Hogy szeretni kész legyek!

v6
6/7. Te, szentségnek Szelleme,
Vonulj be a szívembe, 
Adjad, hogy az életem
Igaz, tiszta, szent legyen!

v7
7/7. Reménységnek Szelleme, 
Vezess föl a mennyekbe, 
Szívem Benned örvendjen,
Örökké boldog legyen!

