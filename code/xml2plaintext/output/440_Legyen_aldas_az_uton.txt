440. Legyen áldás az úton

v1
1/4. Legyen áldás az úton, 
amit ma kezdesz el, 
Legyen veled az Isten, 
kérjük, kísérjen el! 
Kérjük oltalmazzon meg, 
és adjon Ő erőt, 
Utadon vezessen, 
formáljon, szeressen, 
Legyen a te Őriződ!

v2
2/4. Legyen áldás az úton, 
amit ma kezdesz el, 
Tegye jóvá az Isten, 
amit te rontasz el, 
Folyton ragyogja be 
fénye életed egét!
Lásd meg, hogy utadon 
Isteni oltalom 
Vigyáz rád és híven véd!

v3
3/4. Legyen áldás az úton, 
amit ma kezdesz el, 
Legyen türelmed hosszú, 
ha majd szenvedni kell! 
Legyen erőd szeretni, 
lemondani, ha kell, 
Szívesen szolgálni, 
hálával áldozni, 
Jézusra mutatni fel!

v4
4/4. Legyen áldás az úton, 
amit ma kezdesz el, 
Öröm kísérjen végig, 
amíg úton leszel, 
Legyen boldog életed, 
és mindig az Övé! 
Szívünkből szeretünk,
imában kísérünk 
Életed célja felé.

