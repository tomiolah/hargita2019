488. Még ha úgy is látszik néha

v1a
1. Még ha úgy is látszik néha, 
Mintha az Úr már elhagyna,
De én jól tudom, hogy engem, 
Magamra nem hagy sosem.

v1b
Bár az áldást még nem adja, 
Számomra azt készen tartja,
Amit ígért, várom hittel, 
Mert Ő segít, mikor kell.

v2a
2. Nem adják mindjárt a szülők, 
Amit gyermekük kér tőlük.
Uram éppen így tesz vélem, 
Ád a kellő időben.

v2b
Benne teljes vigaszt leltem 
Nyomoromban, szükségemben,
Tudom, gondot visel énrám, 
Drága mennyei Atyám.

v3a
3. Szánom e gonosz világot, 
Mely rám mond minden csúfságot, 
Istenem, aki úgy szeret, 
Felkarolja ügyemet.

v3b
Ha az Úr van mindig vélem, 
A halál sem árthat nékem,
Átvezet e földi léten, 
Őrá bízom életem.

