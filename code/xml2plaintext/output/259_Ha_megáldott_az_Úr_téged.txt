259. Ha megáldott az Úr téged

v1
1. Ha megáldott az Úr téged
Dús földi javakkal, 
Légy résen, meg ne fojtsd szíved
Rút, kapzsi vágyakkal!

v2
2. Szívjóság legyen fő éked 
És szent bőkezűség: 
Ez örök kincsed lesz néked,
Meglásd, megáld az Ég!

v3
3. Ha szegénysorban kell élned,
Légy gazdag szívedben; 
Az Úrnál kedves filléred,
Mit így adsz szegényen.

v4
4. Lám, az özvegy két fillérjét 
Az Úr megdicsérte, 
S bár látta sok gazdag pénzét,
Ezt többre becsülte.

v5
5. Mert az Úr a szívet nézi. 
S nem azt, mit ád a kéz; 
Ó, boldog, ki ezt megérti, 
És áldozatra kész!

