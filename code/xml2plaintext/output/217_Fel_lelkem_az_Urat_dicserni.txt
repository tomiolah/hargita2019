217. Fel, lelkem, az Urat dicsérni

v1
1. Fel, lelkem, az Urat dicsérni: 
Serkenj fel, és ne késlekedj! 
Teljes erőddel szolgálj Néki,
Mert Ő az Úr, te Istened!

v2
2. Mind, amit alkotott szavával,
Szüntelen áldja Őt velem! 
Énekkel, lanttal, hő imával
Dicsérjük Őt e szent helyen!

v3
3. Nem látom Őt, de létét érzem 
Annak, aki a Kezdet, Vég. 
Őt hirdeti minden kis porszem,
Őróla zeng a mindenség.

v4
4. Hirdeti ég, föld ékessége, 
Mily nagy és bölcs az Alkotó; 
Mert, ami láthatatlan Benne, 
Műveiben meglátható.

v5
5. Lelkem, imádjad nagy voltáért,
Műveinek értsd meg szavát! 
Dicsérjed, ajkam, jóságáért,
Szívem egészen Őt szolgáld!

