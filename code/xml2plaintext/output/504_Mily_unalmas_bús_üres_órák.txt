504. Mily unalmas, bús, üres órák

v1a
1. Mily unalmas, bús, üres órák, 
Ha Jézust nem láthatom.
Szép madárkák, felhők s virágok, 
Ó, minden csak fájdalom…

v1b
A nyár messze tűnik ilyenkor,
A mező is letarolt,
De hogyha Ő velem van,
akkor Télben is tavasz ragyog.

v2a
2. Az Ő neve legdúsabb illat, 
És hangja legszebb zene…
Úgy megtelik szívem örömmel,
Ha rajtam függ két szeme.

v2b
Ó, bár volna Ő közel mindig,
Sohasem kívánnék mást,
Nem volna úgy boldogabb senki,
Feledném az elmúlást.

v3a
3. Oly megnyugvást jelent 
Őt látni, Ő egész világ nekem.
Nincs változás időben, színben, 
Történjék bármi velem…

v3b
Míg érzem lángját szerelmének,
Addig csak játék a gond,
A börtön is palota lesz,
ha Jézussal együtt vagyok.

v4a
4. Ó, Uram, ha a Tied vagyok,
Ha Te vagy napom, s dalom,
Mondd, mért oly hosszú s hideg a tél,
S mért epeszt bú, fájdalom?

v4b
Ó, hajtsd el a felhőt egemről,
Csillogjon ott a remény,
Vagy végy engem magadhoz fel, fel,
 Hol nem jő tavaszra tél.

