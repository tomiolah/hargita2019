238. Ha alkonypír bíborba vonja

v1
1. Ha alkonypír bíborba vonja
Az esti égnek fellegét 
Eltűnik már a nap sugára, 
S madár daloktól zeng a lég;
Hálával megtelik a szív, 
És minden áhítatra hív.

v2
2. Bár hallgatag a rét virága, 
De szótlan is imát rebeg, 
És színpompás kelyhét kitárva,
Fejét szelíden hajtja meg. 
Az égbe küldi illatát, 
Az Alkotóhoz sóhaját.

v3
3. Oly kedves a hűs esti élet, 
Mikor minden nyugodni tér, 
Ó, ember,
int a szép természet 
S a csendben elközelgő éj: 
Légy telve hálaérzettel, 
Te is imában mélyedj el

