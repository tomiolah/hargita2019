413. Keskeny útra

v1
1. Keskeny útra lépjen mindaz, 
Aki üdv után eped! 
Keskeny úton megy előre 
A zarándok, kis sereg.

c1
Refrén:
Jöjjetek a keskeny útra! 
Boldogsághoz visz ez út; 
Ez ösvényen fáradt lelkünk 
Örök otthonába jut.

v2
2. Vannak utak, tágas utak, 
Árnyasak és ékesek, 
De a kárhozatba visznek, 
Ki rajtuk jár, elveszett.

v3
3. Fáj a szívünk, hogyha látjuk 
Bűnös lelkek ezreit, 
Járnak ott a széles úton, 
Tévelyegnek lépteik.

v4
4. Boldog az, ki keskeny úton 
Halad folyton menny felé, 
Béke, üdv és örök élet 
Tárul ilyen szív elé.

