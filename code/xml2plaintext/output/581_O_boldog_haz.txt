581. Ó, boldog ház

v1a
1/3. Ó, boldog ház, 
hol befogadnak Téged, 
Úr Jézus Krisztus, igazi barát!
Ahol a főhely csupán Téged illet, 
S tisztelik benned a hajlék Urát.

v1b
Ott minden szívben 
a Te neved dobban, 
Csillog a szem, ha föltekint Terád;
Mind Téged kérd: 
miként tehetne jobban, 
És kész megtenni szíved óhaját.

v2a
2/3. Ó, boldog ház, 
hol ketten eggyé válnak;
Hol békesség és szeretet honol. 
Az élet útján híven együtt járnak, 
Egy hitben élnek, Rád figyelve jól.

v2b
Hol rajtad csüggő szemmel mind a ketten 
Örömben, bajban összetartanak, 
Tevéled vágynak 
élni reménységben, 
Ha verőfényes, vagy ha zord a nap.

v3a
3/3. Ó, boldog ház, hol féltő imakézzel 
A gyermek sorsát szívedre teszik, 
Gyermekbarát, 
Te áldva rájuk nézel, 
Tőled a legjobb tanítást nyerik.

v3b
Mind boldogan lábad köré leülnek, 
És hallgatják ajkad szelíd szavát. 
Már kicsi korban 
Néked úgy örülnek, 
És megtanulják Neved dallamát.

