204. Értunk ment az Úr halálharcára

v1
1. Értünk ment az Úr halálharcára, 
Mikor ama kertbe ért.
Lásd Őt, lelkem, mint borult arcára, 
Esdvén lelkünk üdvéért!
Értünk jöttek Rá a rettegések, 
Szorongások, gyötrő szenvedések;
Értünk sírt és esdekelt, 
Verejtéke véres lett…

v2
2. Értünk verték rútul drága arcát, 
Melyen vére gyöngyözött…
Mígnem Isten megszánta kínharcát, 
S hozzá angyalt leküldött.
Értünk égett lázban minden tagja, 
Két szeméből folyt a könnyek árja;
Értünk arca elborult, 
S fájdalomtól eltorzult.

v3
3. Értünk tűrt el szitkokat és sok gúnyt, 
Csúfos arculcsapdosást.
Szánalmas a látvány, melyet így nyújt: 
Sebzett vállán gúnypalást… 
Homlokáról vére fel sem száradt, 
Tövis-sebből új vérpatak áradt.
Nézni e nagy Szenvedőt:
Áthat csontot és velőt.

v4
4. Értünk hordta súlyos keresztfáját 
Szelíd, tűrő bárányként. 
Rászegezve kitárták két karját, 
Vére kifolyt patakként. 
Értünk tikkadt szomjúságtól ajka, 
Értünk függött kínban elhagyatva, 
S elfogadta a halált, 
Teste sír mélyére szállt.

