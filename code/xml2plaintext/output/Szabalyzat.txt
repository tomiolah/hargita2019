Szabalyzat

v1
1. Testvéri órán ki lehet jelen? Aki nem úrvacsorázik jelen lehet vagy nem, amennyiben jelen lehet, van szavazati joga? (A RMBGySz belső szabályzata 11 cikkely d. pontja kimondja, hogy: nincs szavazati joga az ilyennek)
- Javaslat: jelen lehet az is aki nem úrvacsorázik, viszont nem rendelkezik szavazási vagy hozzászólási joggal. 
2. Ha valaki elmarasztalja magát az úrvacsora vételtől, csak azután járulhat újból úrvacsorához ha a gyülekezet vezetőségével (bizottság) beszélt és majd a testvéri órán, helyzete tisztázódott. 
- Javaslat: csak miután rendezte helyzetét járulhat úrvacsorához.
3. Aki a saját gyülekezetében nem úrvacsorázik, (önkéntesen megvonja magát az úrvacsorától, a gyülekezet vezetősége fegyelmet gyakorol, megvonja az űrvacsorához való járulás jogát) úrvacsorázhat más gyülekezetben? 
- Javaslat: nem járulhat máshol sem. 
4. Ameddig valaki nem járul úrvacsorához, szolgálhat „nem szószéki” szolgálattal (ének-zene, szervezés a gyülekezet nevében, ...? 
- Javaslat: nem, nem szolgálhat egyéb „nem szószéki” szolgálatokkal sem. 
5. Gyermekek maradhatnak a gyülekezeti teremben a testvéri órán, ha igen milyen életkorig maradhatnak? 
- Javaslat: maradhatnak amíg szülői felügyeletre szorulnak, 3 éves korig. 
6. Ha valaki más gyülekezetbe megy, a saját gyülekezetével közölje, hogy hova fog elmenni látogatóba? Ha ezt objektív okok miatt nem tehette meg, akkor utólag is közölje a gyülekezettel hol volt? Amennyiben rendszeresen ellátogat valaki más gyülekezetbe is ezt nem szükséges minden alkalommal közölni, de az ilyen szándékát jelezze testvéri órán?
- Javaslat: ajánlatos közölni, ha valaki nem lesz otthon, ha valaki rendszeresen ellátogat más közösségbe is jelezze ezt testvéri órán. 
7. Ha valaki elutazik, esetleg néhány hétig nem lesz jelen, közölje a gyülekezettel?
- Javaslat: jelezze ezt. 
8. A testvéri órán, el kell hagyni a termet annak aki az úrvacsorához való járulás jogát kéri vissza, míg róla kézfelemeléssel döntenek, vagy csak ha erre külön felkérik? 
- Javaslat: csak olyan esetben amikor a testvér/testvérnő fenyítve volt, vagy amikor erre külön felkérik. 

