537. Nagy hálát mondunk

v1a
1. Nagy hálát mondunk, Isten, 
Megváltott népedért, 
A Jézus Krisztus által
Nyert örök életért!

v1b
Szent házadban megnyugszik 
És örvendez a szív; 
Az erőt adó Lélek 
Szent szolgálatra hív.

v2a
2. Most megköszönjük Néked, 
Hogy sok jó társunk van; 
E hajlék drága otthon, 
Itt élünk boldogan.

v2b
Szent véren váltott testvér 
Az ifjú és a vén, 
És legfőbb mérték köztünk 
A szeretettörvény.

v3a
3. Tarts minket szent egységben, 
Megváltónk, hű Urunk, 
Hogy a világ is lássa: 
Tehozzád tartozunk!

v3b
Egy hit és egy keresztség 
Köt össze az Úrban, 
És egy drága örökség 
Vár a mennyországban!

