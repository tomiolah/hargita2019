211. Fel a Sionra mielõbb

v1
1. Fel a Sionra mielőbb, 
Ott megtalálja lelkem Őt!
Mennyei csarnok, szent Sion,
Benned van édes nyugalom.

v2
2. Áhítat lengedez körül, 
Azért a szívem úgy örül, 
Láthatom Isten gyermekit, 
Buzgó imába gyűlve itt.

v3
3. Tebenned hangzik drága hír,
Megsebzett szívre hűs gyógyír; 
Dávid is benned hőssé vált,
Megerősítve trónusát.

v4
4. Itt ád az Úr fényt és hitet,
Itt hirdet Ő ítéletet; 
A kevély szívet megtöri,
S a lélek búját elűzi.

v5
5. Ó, Sion, béke hasson át, 
Jelentsd a béke templomát!
Boldog, ki Téged hőn szeret,
És benned zeng dicséneket.

v6
6. Terád nagy vággyal gondolok,
Szent hajlék, ím hozzád futok; 
Hol lelkem szomját olthatom, 
S Jézus szívén megnyughatom.

