290. Hozzád jövünk, Urunk

v1
1/4. Hozzád jövünk, Urunk, ó, segíts, 
Ne szóljon Igéd hiába! 
A szívünk oly sötét, jöjj, segíts, 
Ébresszen Igéd világa! 
Hadd zengjen Rólad az énekünk,
Áldd meg, ó Urunk, az életünk!

c1
Refrén:
Ne szóljon Igéd hiába,
Ne szóljon Igéd hiába!

v2
2/4. Szívünk szent Igédre nem figyel, 
Oly sokszor járunk a sárba'; 
Vágyaink szakítnak Tőled el, 
Nem fénylik mécsünk világa. 
Lelkednek, Istenem, hadd legyen 
Megszentelt temploma a szívem!

v3
3/4. Ajkunkon hazugság bélyege, 
Megrontott életünk átka. 
Hogy állunk elődbe így, Urunk, 
Naponként Téged imádva?! 
Nyisd meg a szemünk, hogy láthassunk, 
Szenteld meg ajkunk, hogy áldhassunk!

v4
4/4. A szívünk összetört, ó, Urunk, 
Itt állunk előtted gyászba'.
A mélyből hozd ki az életünk,
Ne szóljon Igéd hiába!
Áldd meg az Igét, hogy érthessük,
Tégedet dicsérve élhessünk!

