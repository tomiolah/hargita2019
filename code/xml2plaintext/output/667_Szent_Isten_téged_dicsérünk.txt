667. Szent Isten, téged dicsérünk

v1
1. Szent Isten, téged dicsérünk, 
Halld meg e napon kérésünk!
Add, hogy ezt Néked szenteljük, 
Hív szolgálatban eltöltsük!

v2
2. Ím, áhítattal járulunk
Szent színed elé, hű Urunk; 
Nagy buzgósággal szolgálunk,
S mély hódolattal imádunk.

v3
3. Ó, emlékeztess bennünket, 
Hogy e ház a Te lakhelyed; 
Itt adod nékünk Igédet,
Itt érezzük közelséged.

v4
4. Hogyha az Ige hozzánk szól,
Ó, segíts, hogy megértsük jól; 
Mindazt, mit kíván, megtegyük, 
S az igazgassa életünk!

v5
5. Add, hogy ne csak ez ünnepet,
De ugyanígy az életet 
Tenéked adjuk teljesen, 
Szent Neved áldjuk szüntelen!

