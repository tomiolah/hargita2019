178. E zarándoklat völgyében

v1
1. E zarándoklat völgyében 
kedvvel járom utamat,
Uram karja őriz engem,
Őrá bízom magamat
És habár a fergetegnek
vésze tör is ellenem,
Hittel mennybe föltekintek,
lelki békém megnyerem.

v2
2. Meghalt Jézus a keresztfán,
hordva súlyos bűnömet,
Szeretettel hajolt hozzám, 
értem annyit szenvedett.
Ezért adtam én is 
Néki örömmel a szívemet, 
Nem is tudnám Jézus nélkül 
élni már az életem.

v3
3. Megtaláltam sok sebében 
boldogságom, életem, 
Megmosott szent vére engem,
zengve szárnyal énekem. 
E világ bár gyűlöl engem,
gyalázatát hordozom,
Őt követem mindig híven, 
tudom vár a jutalom.

