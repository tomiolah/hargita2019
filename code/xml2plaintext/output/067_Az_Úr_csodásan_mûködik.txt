067. Az Úr csodásan mûködik

v1
1/3. Az Úr csodásan működik,
De útja rejtve van;
Tenger takarja lábnyomát,
Szelek szárnyán suhan. 
Mint titkos bánya mélyében 
Formálja terveit, 
De biztos kézzel hozza föl, 
Mi most még rejtve itt.

v2
2/3. Bölcs terveit megérleli,
Rügyet fakaszt az ág.
S bár mit sem ígér bimbaja,
Pompás lesz a virág. 
Ki kétkedőn boncolja Őt,
Annak választ nem ád, 
De a hivő előtt az Úr 
Megfejti önmagát.

v3
3/3. Ne félj, tehát, kicsiny csapat,
Ha rád felleg borul, 
Kegyelmet rejt, s belőle majd
Áldás esője hull!
Bízzál az Úrban, rólad Ő
Meg nem feledkezik,
Sorsod sötétlő árnya közt
Szent arca rejtezik!

