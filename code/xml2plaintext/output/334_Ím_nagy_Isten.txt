334. Ím, nagy Isten

v1a
1. Ím, nagy Isten, most Előtted szívem kitárom, 
Menedékem nincs sehol a földi határon.

v1b
Ha Te nem jössz bánatomhoz bíztató szóval, 
Italom könny, a kenyerem keserű sóhaj.

v2a
2. Ha a világ nem tudná is számos bűnömet, 
Teelőled elrejtenem semmit sem lehet.

v2b
Látja Lelked minden bűnöm, melynek átka sújt: 
Vedd le rólam, én Istenem, vedd le ezt a súlyt!

v3a
3. Jézusomra föltekintek a kereszt alatt, 
Nincs szívemnek nyugodalma vétkeim miatt.

v3b
Ó, ne büntesd, Uram, azt, kit megtört a bánat, 
Szálljon reám irgalmadból béke, bocsánat!

v4a
4. Szent Fiadért, ki engemet vérén megváltott, 
Hallgass meg, ha bűnbánattal Hozzád kiáltok!

v4b
Vigaszoddal térj kegyesen beteg szívemhez, 
Hozzád térő gyermekednek, Atyám, kegyelmezz!

