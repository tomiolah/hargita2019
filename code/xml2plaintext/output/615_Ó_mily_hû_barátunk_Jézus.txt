615. Ó, mily hû barátunk Jézus

v1a
1/3. Ó, mily hű barátunk Jézus; 
Minden bajban megsegít.
Mily jó Elé imádságban 
Vinni éltünk ügyeit.

v1b
Gyakran nyugtalan a lelkünk, 
Tévesek az útjaink,
Mert nem vittük hő imában 
Isten elé ügyeink.

v2a
2/3. Jönnek próbák, kísértések, 
Nincsen örömcsillagod? 
El ne csüggedj ily órában, 
Lépj az Úr elé legott!

v2b
Ha legnagyobb az ínséged, 
Van segítőd, mit se félj, 
Hozd az Úrhoz imádságban 
Bármi kínoz, higgy, remélj!

v3a
3/3. Fáradt vagy és megterhelve, 
Jól esnék az enyhülés? 
Fáradtak ereje Jézus, 
Hozzá jönni, ó, ne késs!

v3b
Elhagyatva élsz e földön? 
Tedd Rá minden terhedet,
És hozd mindig bizalommal 
Az Úr elé ügyedet!

