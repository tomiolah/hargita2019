268. Hálát adok, Uram

v1
1. Hálát adok Uram,
az életért, 
Csak Rólad énekel
hegy, völgy s a rét; 
A napokat Te számolod,
Uram, én mindenért
hálát adok!

v2
2. Hatalmad, Istenem,
mindent fölér, 
Szavadra engednek
tenger és szél, 
Leborulnak a csillagok… 
Uram, én mindenért
hálát adok!

v3
3. Imádom, szent Atyám,
dicső Neved! 
Te vagy a végtelen
nagy szeretet, 
Kegyelmed ma ingyen adod. 
Uram, én mindenért
hálát adok!

