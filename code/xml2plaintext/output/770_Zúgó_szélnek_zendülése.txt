770. Zúgó szélnek zendülése

v1a
1. Zúgó szélnek zendülése 
Hangzik már a mennyekből. 
Vigasztalás teljessége, 
Isten ígért Lelke, jöjj!

v1b
Hintsd a földön szerteszéjjel 
A szent igemagvakat!
Így oszlik a sötét éjjel, 
S bűnnek rabja lesz szabad.

v2a
2. Élettel a holtra hatni 
Jöjj, ó, pünkösd Lelke, jöjj!
A vetésre esőt adni 
Bő áldással zúgj, ömölj!

v2b
Dúsan nő majd nemsokára 
Szívbe hintett szent Igéd, 
S ha eljössz az aratásra, 
Néped örökébe lép.

v3a
3. Üdvözlégy, te örök hajnal, 
Emelkedj föl, fényes nap!
Minden szívet tölts be lánggal, 
Várunk, szent tűzáradat!

v3b
Oldd fel nyelvünk némaságát, 
Bátran szólni adj erőt, 
Terjessze az Úr országát 
Győzelmesen szent erőd!

