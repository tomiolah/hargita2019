430. Koronát, trónust

v1
1/5. Koronát, trónust 
Otthagytál, Jézus, 
Hogy a földre lejöjj értem. 
De királyi helyet 
Ad-e Betlehemed? 
Nem ad egy kicsi bölcsőt sem.
Van hely szívemben, Úr Jézus, 
Gyere hát ide be, ó, jöjj!

v2
2/5. Hagyod a mennyet, 
Pedig ott zengett 
Neked angyali dicséret;
De Te mélyre leszállsz, 
Mi közénk odaállsz, 
Csak a kín, teher jut Néked. 
Van hely szívemben, Úr Jézus, 
Gyere hát ide be, ó, jöjj!

v3
3/5. Madarak fészket, 
Lakozást vesznek, 
Lel a róka odút itt lenn 
De hová fejedet, 
Te, Uram, letegyed, 
Neked még annyi hely sincsen. 
Van hely szívemben, Úr Jézus, 
Gyere hát ide be, ó, jöjj!

v4
4/5. Hozod Igédet, 
Miben ígéred, 
Hogy eloldod a rab láncát; 
De galád szidalom, 
Kacaj a jutalom, 
És a Golgota, az vár Rád.
Ó, jöjj, a szívem vár, Jézus, 
Menedék a kereszt nékem.

v5
5/5. Ha az égbolt reng, 
Ha a kürtszó zeng, 
Visszajön Jézus, mint Király, 
Szava így szól felém, 
Szolgám, a menny ölén, 
Örök lakhelyed készen áll.
Majd úgy örül az én szívem, 
Ha az Úr szava szól nékem.

