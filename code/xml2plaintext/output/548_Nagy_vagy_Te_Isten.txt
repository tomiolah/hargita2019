548. Nagy vagy, Te, Isten

v1a
1/3. Nagy vagy, Te, Isten, 
nagy a Te hatalmad, 
Világteremtő a Te szózatod! 
Mondád: „Legyen!” 
S a puszta semmiségből 
Világosság, mindenség támadott.

v1b
A csillag-ezrek, a nap fényessége, 
Ég, föld követte szent parancsszavad. 
Remeg szívem, s megdöbbenvén csodálja, 
Mindenható, dicső hatalmadat.

v2a
2/3. Nagy vagy, Te, Isten, 
nagy a bölcsességed, 
Mindent mily szépen, bölcsen alkottál! 
A földi embert tetted gyermekeddé, 
Lelkedből lelket őnéki adtál.

v2b
Kicsiny fűszálban, óriási tölgyben 
Dicső kezed nyomát szemlélteted. 
Szívem kitárva, 
hódolással áldom 
Csodálatos nagy bölcsességedet.

v3a
3/3. Nagy vagy, Te, Isten, 
s mily nagy a kegyelmed, 
Fiadban mit vélem éreztettél! 
A pislogó kis mécsest el nem oltád, 
S a megtört nádnak megkegyelmeztél.

v3b
Mikor hevertem bűnben, megkötözve, 
Felém nyújtád ki irgalmas kezed. 
Örömkönnyekkel, térdre hullva áldom 
Te üdvözítő nagy kegyelmedet

