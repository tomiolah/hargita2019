568. Oly drága kincsem itt nekem

v1a
1/4 Oly drága kincsem itt nekem: 
A szép s igaz remény, 
Hogy nyitva számomra a menny, 
Örökké élek én.

v1b
Megváltóm ingyen adta ezt 
Ajándékul azért, 
Hogy adjon égi bíztatást, 
A keskeny útra fényt.

v2a
2/4 E kincs szerzője Jézusom, 
Ki eltörlé a bűnt. 
Új élet útját járhatom, 
Rabságom már megszűnt.

v2b
Megváltott engem teljesen, 
A szívem Néki él. 
E boldogító új remény 
Csak Őróla beszél.

v3a
3/4 Megváltóm értem szenvedett 
Sok kín között a fán, 
Kiontva vérét bűnömért, 
Meghalt a Golgotán.

v3b
De harmadnapra győztesen 
Megtörte a halált, 
Feltámadása megnyitá 
Az üdvösség honát.

v4a
4/4 Halálnak nincs uralma már 
Az életem felett, 
Megváltóm rég legyőzte azt, 
És így örvendhetek.

v4b
Igaz, hogy testem földbe száll, 
De én élek tovább, 
S a mennyben 
Isten ád nekem, 
Sokkal dicsőbb ruhát

