517. Mint a szarvas ér vizéhez

v1a
1. Mint a szarvas ér vizéhez,
Lelkem hozzád, égi Lény, 
Úgy sóhajt, úgy szomjaz, éhez:
Vajh, elérlek egykor én?

v1b
Bús hívednek bánat árja
Éjjelnappal étke lett, 
Mert az álnok azt kiáltja,
El nem érlek Tégedet.

v2a
2. Rád gondolva, árva lelkem
Búbánatban ég, eped,
Nem dallhatván hálatelten
Templomodban éneked.

v2b
Üdvözít az Isten engem, 
Bár ma Hermon-hegy tövén 
Száz örvény közt, förgetegben
Tenger kínnal küzdök én.

v3a
3. Napjaim mily jók valának,
Hogy megálda engemet!
Hálám ott az üdv Urának
Éjjel-nappal zenghetett.

v3b
Kérve kérlek, óvj meg engem,
Itt se hagyj el, ó, vigyázz!
Mért szorongat úgy az ellen, 
S mért környékez ennyi gyász?

v4a
4. Csontjaimat porba ontják,
Összezúznak engemet!
S gúnykacagva egyre mondják: 
Hol van a te Istened?

v4b
Mért vagy oly bús, árva lelkem, 
Mért szorongasz oly nagyon? 
Bízzál édes Istenedben, 
Lesz még víg dal ajkadon!

