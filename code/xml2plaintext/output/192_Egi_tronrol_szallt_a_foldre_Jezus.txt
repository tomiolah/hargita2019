192. Égi trónról szállt a földre Jézus

v1
1. Égi trónról szállt a földre Jézus, 
Ő a győztes golgotai hős, 
Szent fején a töviskoronával 
Sátán bősz hadát legyőzte végleg Ő.

c1
Refrén:
Csak Jézust áldd, a nagy Királyt, 
Ki győzött, így lett üdvösségünk!
Most mennyben él, de visszatér 
Miértünk, övéiért

v2
2. Győzve támadt fel a gyászos sírból, 
És uralja menny dicső honát. 
Ámde értünk visszajön majd újból, 
Akkor ad a kereszt helyett koronát.

v3
3. Fáradt lélek jöjj a Megváltóhoz, 
Megtisztít, az érted ontott vér, 
Tekints Rá, és Ő megújulást hoz, 
Győzni fogsz és utad így a mennybe ér

