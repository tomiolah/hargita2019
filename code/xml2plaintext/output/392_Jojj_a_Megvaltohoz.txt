392. Jöjj a Megváltóhoz

v1
1. Jöjj a Megváltóhoz, 
aki sok bűnödért
Egykor elvérzett a Golgotán! 
Csodás irgalma nagy, 
bűnöst még elfogad, 
Siess, mert üdvöt 
Ő ad csupán.

c1
Refrén:
Azért jöjj Jézushoz, 
siess Hozzá még most, 
Mert Ő meghalt teérted a fán!
Bűnöd megbocsátja, ha megtérsz Hozzá ma, 
Téged csak Ő menthet meg csupán.

v2
2. Keskeny út az, 
amely örök életre visz, 
Boldog mind, aki ez úton jár.
Aki végig kitart, 
Krisztusban megmarad, 
Arra majd örök üdvösség vár.

v3
3. Visszautasítod, 
avagy elfogadod, 
Jézus ajtódnál zörgetve áll.
Tőle elfordulhatsz, 
Néki nemet mondhatsz, 
De úgy rád örök kárhozat vár.

