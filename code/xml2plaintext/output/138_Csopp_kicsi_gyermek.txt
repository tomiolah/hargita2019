138. Csöpp kicsi gyermek

v1
1. Csöpp kicsi gyermek 
Szép jövő, ígéret 
Indul az útján, 
Hívja már az élet. 
Küzdelem várja, 
Próba és szép évek, 
Légy, Uram, oltalma!

v2
2. Kérjük, ha felnőtt,
Gyermekeddé tedd őt, 
Valljon meg hittel 
Mint Urat s Megmentőt!
Meg ne hátráljon, 
Védd a benned hívőt, 
Szent karod hordozza!

v3
3. Munkára készen
Jót tegyen serényen, 
Hadd váljon kinccsé 
Minden a kezében!
Bajba jutottat 
Szíve s keze védjen; 
Tedd, Uram, áldássá!

v4
4. Csöpp kicsi élet
Napsugaras fényben, 
Isteni áldott 
Oltalomban éljen!
Testvéri szívek 
Éltető körében, 
Tartsd meg őt békédben!

