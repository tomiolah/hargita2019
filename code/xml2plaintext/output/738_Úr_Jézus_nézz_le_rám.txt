738. Úr Jézus nézz le rám

v1
1. Úr Jézus, nézz le rám, 
Jöjj, mosd le bűnömet!
Sok földi szenvedély kötöz: 
Jöjj, oldj föl engemet!

v2
2. Úr Jézus, nézz le rám, 
Gond és bú látogat;
Mint szolgád: ízleljem ígért 
Szent nyugodalmadat!

v3
3. Úr Jézus, nézz le rám, 
Ne tévedhessek el;
A menny felé sötéten át 
Te légy az úti jel!

v4
4. Úr Jézus, nézz le rám, 
Ha nő a félelem, 
Ár zúg és ellenség szorít, 
Légy, Megváltóm, velem!

v5
5. Úr Jézus, nézz le rám, 
Ha elvonult az ár, 
Te szent derűd derítsen és 
Az örök napsugár!

