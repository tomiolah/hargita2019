317. Isten szava, terjedj szét

v1
1. Isten szava, terjedj szét, 
Áraszd el a föld színét, 
Hogy mindenütt minden nép
Ismerjen meg mielébb!

v2
2. Atyánk teremtő szavát 
Minden ember hallja hát!
Bűnből adjon gyógyulást, 
Küzdőknek támogatást!

v3
3. Hirdesd Jézus kegyelmét, 
Ki a világ bűnterhét 
Golgotára fölvitte,
Hogy a lelkünk megmentse!

v4
4. A Szentlélek erejét 
Sugározzad szerteszét!
Ő gyengéden gyámolít, 
Jó szándékban bátorít.

v5
5. Életige, fény, erő, 
Minden nép közt törj elő!
Ragyogtasd az üdv jelét,
Döntsd meg a bűn éjjelét!

v6
6. Aratásra érett már
A fehérlő láthatár. 
Isten szava, terjedj szét, 
Nyerd meg minden nép szívét!

