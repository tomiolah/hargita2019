539. Nagy Isten, ég és föld Ura

v1
1. Nagy Isten, ég és föld Ura, 
Ím, minden Téged illet.
Van-e a földnek vándora, 
Ki versenyt kezdhet Véled?
Dicstrónod rendületlen áll, 
Bár ég s föld semmiségbe száll: 
Az fennáll mindörökké!

v2
2. Az égi testek rendjei 
Csak porszem Teelőtted. 
A mennylakóknak ezrei 
Mind Tőled nyertek létet. 
A hódolatnak himnuszát, 
Dicsének zengő dallamát 
Mind néked zengedezzék!

v3
3. A poklok ádáz szelleme 
Bár próbál küzdni Véled, 
Ám meg van írva ellene 
Ősrégtől az ítélet: 
A Sátánt s minden cinkosát, 
Lesújtod porba bősz hadát 
Szent szavad hatalmával!

v4
4. Bár elménk gyakran tévelyeg, 
Míg élte útját méri, 
De lel nyugalmat s nem remeg, 
Ha végső célját nézi. 
E cél Te vagy, jó Istenünk, 
Kitől elindult életünk…
Üdv Néked, Alkotónknak!

