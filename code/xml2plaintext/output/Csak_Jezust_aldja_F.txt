Csak Jezust aldja F

v1
Csak Jézust áldja szüntelen
A szívem és az ajkam;
Amit ő művelt én velem,
Amit ő végzett rajtam,
Azt némán el nem hallgatom;
Ki jártam könnyes utakon,
Csodáit zengem vígan, 
Hirdetem boldogan.

v2
Rég koldus voltam, úttalan,
De benne kincset leltem!
Utamnak drága célja van,
Betölti fénnyel lelkem:
A kincset széjjelosztani, 
És róla jó hírt mondani! – 
Szolgálat boldog útja,
Szent küldetésem ez.

v3
Szolgállak téged szüntelen,
Úr Jézus, fénylő hajnal,
Törölve fájó könnyeket,
És küzdve búval-bajjal,
Míg utam hozzád el nem ér,
Hol nincs árnyék, eltölt a fény,
Mert színről-színre látom
Tündöklő arcodat.

