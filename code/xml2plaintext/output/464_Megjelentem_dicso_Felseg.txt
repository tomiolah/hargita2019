464. Megjelentem. dicsõ Felség

v1a
1. Megjelentem, dicső Felség, 
Trónusodnál, ó, fogadj!
Véghetetlen jóság, szentség, 
Téged illet hódolat!

v1b
Engedd, kérlek, 
Engedd, kérlek, Hogy ez Néked 
Légyen kedves áldozat, 
Légyen kedves áldozat!

v2a
2. Nézz reám a fényességből, 
S add nekem indulatod!
Megalázom magam szívből, 
Mert halandó por vagyok.

v2b
Engedd, kérlek, 
Engedd, kérlek, Bízva esdek, 
Hogy szemléljem szent arcod, 
Hogy szemléljem szent arcod!

v3a
3. Szíved teljes kegyelemmel, 
Ó, te legfőbb Szeretet, 
Ámde engem gyakran tölt el 
Rút harag és gyűlölet.

v3b
Engedd, kérlek, 
Engedd, kérlek, 
Hogy szent legyek, 
S nyerjek új szívet Tőled, 
S nyerjek új szívet Tőled!

