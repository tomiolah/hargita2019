403. Jöjj közénk, jöjj közénk

v1
1. Jöjj közénk, jöjj közénk, 
Néped Feje, ó, jöjj le!
Szóljon békét szelíd ajkad, 
Szent frigyünknek szerzője!
Lelkünk, szívünk csüng Terajtad, 
Tieiddel tarts frigylakomát,
Vacsorát, vacsorát!

v2
2. Szenteld meg, szenteld meg 
És törd meg e kenyeret; 
Áldón osszad ki most nékünk 
E drága emlékjegyet!
Így tört meg szent tested értünk, 
Hogy bűneinktől megszabadíts, 
Megtisztíts, megtisztíts!

v3
3. Életfő, életfő, 
Szüntesd szomjúságunkat;
Meríts kegyed tengerébe, 
Nyerjünk erőt általad!
Emlékeztess szent véredre, 
Amely kifolyt bűnös lelkünkért, 
Üdvünkért, üdvünkért!

v4
4. Jön felénk, jön felénk, 
Halljátok-e lépteit? 
Szeretettel jő körünkbe, 
Hozza égi kincseit. 
Készít minket üdvösségre, 
Táplálékot ád övéinek: 
Vegyétek, egyétek!

