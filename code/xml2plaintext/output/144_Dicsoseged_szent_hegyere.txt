144. Dicsõséged szent hegyére

v1
1. Dicsőséged szent hegyére
Vígy magaddal most, Urunk, 
Ahol hittel Reád nézve
Égi fényben láthatunk!
Itt még ködbe vész utunk,
S körülvesz a kétség éje: 
Keltsd fel napod, hadd lássunk,
Milyen nagy vagy, Királyunk!

v2
2. Segíts, hogy most ébren legyünk, 
Nem fáradtan, álmosan, 
De mint Mózes, Illés, nézzünk 
Örvendve, magasztosan!
A hit hegyén, boldogan 
Oly jó Véled lenni nékünk, 
Építsünk hajlékot hát, 
S nézzük Jézus szent arcát!

v3
3. Hallgassuk az Atya szavát:
Kedves Fiáról beszél!
Nem kell félnünk zord haragját,
E szó mostan nem ítél.
Ki Fiában hisz, remél, 
S elfogadja tanítását, 
Annak adja kegyelmét, 
S kedveli, mint gyermekét.

v4
4. Atyánk tőlünk azt kívánja,
Hogy Fiára hallgassunk. 
Önmagunkat megtagadva,
Néki híven szolgáljunk, 
Szavához ragaszkodjunk, 
Mindig az Ő útját járva; 
Urunk, Igéd hassa át 
Elménk, szívünk egyaránt!

