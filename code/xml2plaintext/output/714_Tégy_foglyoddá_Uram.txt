714. Tégy foglyoddá, Uram

v1a
1. Tégy foglyoddá, Uram, 
Akkor szabad leszek; 
Késztess megadnom önmagam,
Győzelmet úgy veszek!

v1b
Ha küzdve küszködöm, 
A földre roskadok 
De ha karod lesz börtönöm
Akkor erős vagyok.

v2a
2. Szívem gyáván remeg,
Úgy hajlik mint a nád, 
Amíg Benned nem lelte meg 
Parancsoló Urát.

v2b
Míg láncra nem vered,
Boldogtalan, sivár; 
De hogyha szolgád lesz Neked,
Akkor üdvöt talál.

v3a
3. Lelkem mindjárt alél,
Nem tölti tűz, se hit, 
Míg benne égi tűz nem kél, 
S szolgálni nem tanít.

v3b
Vezetni úgy tudok, 
Ha Szentlelked vezet, 
A zászlóm fenn csak úgy lobog, 
Ha fúj leheleted.

v4a
4. Majd úgy uralkodik 
S nyer lelkem égi trónt, 
Ha Néked hódol a porig, 
Ha mindenről lemond.

v4b
Vész és vihar között 
Úgy áll végig híven, 
Ha Nálad békén kikötött, 
S mindvégig ott pihen.

