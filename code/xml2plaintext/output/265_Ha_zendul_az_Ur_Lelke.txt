265. Ha zendül az Úr Lelke

v1
1. Ha zendül az Úr Lelke, Mennyből alájövő, 
S szétjár éltet lehelve: Ó, az dicső idő! 
Ha bűnösöknek ezre Az Úrhoz menekül, 
Akkor a hívek lelke Boldogságtól hevül.

v2
2. Ha kél igaz bűnbánat, 
És könny fakad nyomán, 
Sok szívben hő vágy támad A békesség után; 
Ha néma nyelvek szólnak, És látnak a vakok, 
A büszkék meghajolnak: Ezek dicső napok!

v3
3. Istennek szent Igéje 
Hangzik körös-körül: 
A Krisztus drága vére Minden bűnt eltörűl. 
Kit bűne tűzként éget,
S ki hordoz nagy terhet, 
Találni békességet 
Mind Jézushoz siet.

v4
4. Ó, küldd alá, nagy Isten, Lelked leheletét, 
Hogy Hozzád hadd siessen, Ki Tőled távol még!
E széles földnek népe, 
Hogy Krisztusé legyen, 
S dicséretét hirdesse
Itt és a mennyben fenn!

