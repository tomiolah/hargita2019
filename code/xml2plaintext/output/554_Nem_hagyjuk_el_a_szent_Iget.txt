554. Nem hagyjuk el a szent Igét

v1a
Nem hagyjuk el a szent Igét, Az Úr áldott szavát. 
Ez támaszt ad sok léleknek, Vezet e léten át.

v1b
Nap ez, mely áldott fénysugárt Hint életünkre szét;
Ebből halljuk az Ő szavát, Az élet beszédét.

v2a
Nem hagyjuk el a szent Igét, Ha öröm vagy baj ér!
El nem veheti senki sem, Bármily kincset ígér.

v2b
Akármit tesz is e világ, Ha üldöz, ha csábít, 
A Sátán nékünk mit sem árt, Isten megszabadít.

v3a
Nem hagyjuk el a szent Igét, Terjesztjük szerteszét, 
Míg üdvre hívó szózatát Meghallja minden nép.

v3b
Hirdetjük hívő élettel Az Úrnak jóvoltát!
Megígérjük: nem hagyjuk el Soha a Bibliát!

