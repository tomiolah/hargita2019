442. Lelked lángját egyházadban

v1a
1. Lelked lángját egyházadban 
Éleszd újra, Istenünk, 
Hogy a földi küldetésben 
Jó sáfárként működjünk!

v1b
Engedelmes szolgáidként 
Induljunk, ha Lelked küld, 
Mondjuk el, hogy Jézus által 
Megbocsátasz minden bűnt!

v2a
2. Tedd egyházad népét bátor, 
Érted élő tanúvá, 
Hadd legyünk e széles földön 
Fényt sugárzó lámpássá!

v2b
Érjük el a szenvedőket 
Gyógyító szent Igéddel, 
És a bűnben szunnyadókat 
Az álomból keltsük fel!

v3a
3. Lássuk el az éhezőket, 
Látogassunk foglyokat, 
Oldjuk fel a láncra vertet, 
És szánjuk a hontalant!

v3b
Jézus Krisztus hangján szóljunk, 
Kik már vettük áldását, 
Úgy éljünk, hogy példánk által 
Szent arcát megláthassák.

