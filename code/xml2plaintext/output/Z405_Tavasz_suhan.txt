Z405 Tavasz suhan

v1
Tavasz suhan a fák között, 
Köröttem csend egészen. 
Szívem is csendbe öltözött, 
A csillagokat nézem. 
Sok százezer fényéveken 
Szalad le fényük végig, 
Egy pillanat, s tekintetem 
Felemelem az égig.

v2
Ezernyi égi láng, 
Mind-mind az egy hírt hozza, 
Nem vakon fut a világ, 
Biztos kéz kormányozza. 
És látnom kell, hisz ott ragyog 
A fényes csillagokban: 
Milyen parányi por vagyok, 
Milyen nagy Istenem van!

