374. Jézusomnak szent Nevében

v1
1. Jézusomnak szent Nevében 
Vízbe merítkeztem én; 
Néki adtam át az éltem, 
Már ez többé nem enyém. 
Élek, de többé nem én, 
Mert a Krisztus bennem él,
Élek, de többé nem én, 
Mert a Krisztus bennem él!

v2
2. Semmifélét itt e földön 
Többé úgy nem szeretek, 
Mint csak Jézust, kiben üdvöm, 
Boldogságom teljes lett.
Jézus az én gyönyöröm, 
Őt dicsérem örökkön,
Jézus az én gyönyöröm, 
Őt dicsérem örökkön!

v3
3. Ó, világ, ne csábíts többé, 
Rád én úgysem hallgatok; 
Szívem, lelkem immár Övé, 
Istenemnek szolgálok. 
Nem kell nékem e világ, 
Jézus az, ki üdvöt ád,
Nem kell nékem e világ, 
Jézus az, ki üdvöt ád!

