449. Lelkem, nézd a Golgotát

v1
1. Lelkem, nézd a Golgotát, 
Állj meg, Jézus keresztjénél!
Szemléld kínját, bánatát: 
Ó, bárcsak jobb útra térnél!
Kőnél keményebb volnál, 
Ha itt meg nem indulnál.

v2
2. Nézd, mily szörnyű ez a kép: 
Jézus függ a kínok fáján;
Vére folyik patakként, 
Nyílt seb tátong kezén, lábán!
Ó, hát az sem indít meg, 
Szemei hogy megtörnek?

v3
3. Isten tiszta Báránya, 
Mindezt bűnöm tette Véled!
Átvert szíved vér-árja 
Szerzett nékem üdvösséget.
Hogy ne ártson a halál, 
Értem sírba leszálltál.

v4
4. Mondd, Uram, mit adhatnék 
Váltságodért hálaképpen!
Szívem gyarló ajándék: 
Néked szánom én egészen… 
Add, hogy Véled éltemben 
Eggyé legyek mindenben.

