309. Isten, ki magas trónon ülsz

v1
1. Isten, ki magas trónon ülsz, 
Körötted izzó lángú tűz,
Nem foghat fel az értelem, 
És mégis úgy hívsz: gyermekem.

v2
2. Te vagy az éltünk napja már,
Fényednél lábunk bizton jár,
Mert szívünk ismer és imád, 
Mint áldó, védő jó Atyát.

v3
3. Nélküled minden oly sötét,
De Tőled napfény árad szét, 
A bűnök árnya tűnik már, 
Felragyog ékes szivárvány.

v4
4. Király és Úr vagy mindenen,
Igazság vagy, és kegyelem.
Trónodnál állva néped kér, 
Ó, áldd meg most a Krisztusér'.

v5
5. Segíts meg minket Istenünk, 
Hogy Téged áldjon életünk;
Szívünkből szálljon hódolat, 
Mint tiszta, élő áldozat!

