068. Az Úré minden hatalom

v1
1/4. Az Úré minden hatalom, 
az áldás, bölcsesség. 
Csak Őt illeti hála'dás,
az üdv, a tisztesség! 
Így zeng a menny nagy kórusa,
az Úrnak hódolva.

v2
2/4. Ott állnak mind a trón körül,
fejükön korona, 
A két kezükben pálmaág,
rajtuk hószín ruha. 
„A Bárányé a győzelem!”
– Kiáltják szüntelen.

v3
3/4. Megrendül tőle föld és ég,
úgy árad, zeng e dal: 
A trónon ülő áldassék!
Övé a diadal! 
És áment mond a mennysereg,
kit Jézus váltott meg.

v4
4/4. Egy nap majd én is ott leszek 
e boldog nép között,
És velük együtt éneklem:
Áldott az Egyszülött, 
Ki népét vérén vette meg,
Ki lelkünk üdve lett!”

