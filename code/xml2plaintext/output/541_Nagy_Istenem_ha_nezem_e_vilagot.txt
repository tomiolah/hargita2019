541. Nagy Istenem, ha nézem e világot

v1
1/5  Nagy Istenem, ha nézem a világot, 
Mit alkotott Te szent „Legyen!” szavad; 
Ha látom én sok milljó alkotásod, 
Kiket vezetsz és táplálsz egymagad,

c1
/: A szívem áld, 
és hála tölti el; 
Mily nagy vagy Te,
Mily nagy vagy Te! :/

v2
2/5  Ha szól Igéd, és benne Rád találok, 
Ha láthatom, mily nagyok tetteid, 
Ki népedet ily gazdagon megáldod, 
Elhordozod, bár látod bűneit,

v3
3/5  Ha Jézust látom itt a földön járva, 
Alázatos,türelmes szolgaként, 
Látom, hogy áldást áraszt a világra, 
Kereszthalálra adja életét

v4
4/5  Ha földre nyom a búnak, gondnak terhe, 
Szegény szívem halálosan beteg, 
Hozzám hajol az Úrnak szent kegyelme, 
Lelkem az Ő irgalma menti meg.

v5
5/5  Ha mennybe hívsz, majd mikor Eléd állok, 
Megláthatom nagy fényességedet,
Ha majd reám szent arcod vet világot, 
Leborulok és dicsőítelek:

