312. Istennek választott népe

v1a
1. Istennek választott népe, 
Áldjad hű oltalmazód, 
Aki földi életedbe' 
Oly hűséges pártfogód!

v1b
Ne légy néma, Tégy te Róla 
Bizonyságot olyan hangon, 
Mindenfelé hogy elhasson!

v2a
2. Leborulva, Őt dicsérve
Imádjátok nagy Nevét! 
Mondjon áment minden népe 
Egész földön szerteszét!

v2b
Egyházának És nyájának 
Egyedül Ő az alapja, 
Melyre üdvhajlékát rakja.

v3a
3. Építs hát a kegyelemre,
Isten népe, egyedül, 
Építs rá, mint sziklakőre,
Házad úgy össze nem dűl!

v3b
Minden hívő Mint élő kő 
Épüljön be e szent házba, 
Amint Isten ezt elvárja!

v4a
4. Áldd meg, Urunk, a Te néped 
Olyan fénnyel, mint a nap, 
S ha az este elközelget 
Fáklyáink lángoljanak!

v4b
Add kegyelmed, Nagy erődet, 
Hogy mind híven munkálkodjunk, 
Készen várjuk hű Pásztorunk!

