zsoltar 127

v1
Ha az Úr nem építi a házat,
Hiába fáradnak az építők.
Ha az Úr nem őrzi meg a várost,
Hiába virraszt a sok őriző.
Hiába néktek hajnal előtt kelni, 
Rohanni, futni késő éjjelig.
És verejtékkel enni kenyeret.
Mert akit kedvel az Úr, és szeret,
Annak álmában is ad eleget

v2
Az Isten ajándéka a gyermek, 
Az anyaméh gyümölcse jutalom.
Mint a hős kezeiben a nyilak,
A serdülő ifjak olyanok.
Boldog az az ember, ki Istenére néz, 
Ilyenekkel tölti meg a tegezét...
Ilyenekkel tölti tegezét...
Rettegni, aggódni semmi oka, 
Ha szóváltása van a kapuba'.

