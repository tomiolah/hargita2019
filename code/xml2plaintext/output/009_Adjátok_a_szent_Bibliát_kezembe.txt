009. Adjátok a szent Bibliát kezembe

v1
1/5. Adjátok a szent Bibliát kezembe! 
Ez ad vigaszt a gond és baj között. 
Nincs vész, mely égi szent fényét elfedje, 
Mióta Jézus értünk földre jött.

c1
Refrén:
A Bibliának hadd ragyogjon fénye, 
A szűk kapun át minket ez vezet;
Az Úr iránt ez indít tiszteletre: 
Ígéret, törvény és a szeretet.

v2
2/5. Adjátok a szent Bibliát kezembe!
A fáradt vándort ez enyhíti meg. 
Gyógyító ír ez bármilyen sebekre, 
Ez szüntet kínt, ez gyógyít beteget.

v3
3/5. Adjátok a szent Bibliát kezembe! 
Abban találom Jézus életét; 
Ki értem adta önmagát keresztre, 
S aki legyőzte lelkem ellenét.

v4
4/5. Adjátok a szent Bibliát kezembe, 
Mely megmutatja a legjobb Atyát, 
Ki engem bűnöst méltat kegyelemre, 
S ki értem adta egyszülött Fiát!

v5
5/5. Adjátok a szent Bibliát kezembe, 
Hadd szívjam annak balzsamdús szavát; 
Ó, hadd fakasszon ez örömkönnyekre 
S hálára az én Istenem iránt!

