Z93 Egykor a bun saraban

v1
1. Egykor a bûn sarában voltam veszve,
A szennytõl, mélytõl fényt nem láttam én.
A bûnnek éje tartott fogva engem, 
De Jézus drága karja nyúlt felém.
A bûneimnek szennyét eltakartam,
Lemosta drága vére bûneim,
S én álltam szégyen között bûntudattal,
Õ letörölte bánatkönnyeim.

v2
Refrén: 
Ó, drága Jézus kedves vagy nekem,
Fogadd el tõlem gyarló életem.
Tartsd azt magadnál drága õrizõm,
Legyen a mennyben még dicsõbb öröm.

v3
2. A Golgotának keresztjét mutatta,
Hogy bûneim felvitte arra mind,
Hogy adóságom nincs, mert lefizette,
Hogy tette engem bûnbánatra int.
A drága Megváltónak nagy szerelme
Tette e nagy irgalmat énvelem,
Hogy én cserébe adjam át egészen,
Törékeny, gyenge, gyarló életem.

v4
3. Kezén azért lett seb, hogy ölelhessen,
Hogy oltalmazzon bajon, vészen át.
Lábán azért, hogy énértem jöhessen,
Láthassam én is menny dicsõ honát.
Szent szívén azért, hogy Õ szerethessen,
Szerelmes szíve boldoggá tegyen.
Szenvedett halált, gyalázatot értem,
Hogy nekem örök életem legyen.

v5
4. A drága jó Atyához nyitott utat.
Ez út nekem is Golgotán vezet,
Boldogan megyek Jézus nyomdokába,
Mert az út végén drága cél lebeg.
Oly dicsõ, égi glóriának fénye,
Ragyogja be az örök életem,
S az égi Bárány dicsõ énekével
Zenghetem örök dicséretemet.

