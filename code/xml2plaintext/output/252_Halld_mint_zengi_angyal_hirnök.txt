252. Halld, mint zengi angyal hirnök

v1a
1. Halld, mint zengi angyal hírnök: 
„Dicsőség az Istennek!
Békesség legyen a földön,
Irgalom az embernek!”

v1b
Örvendezzen minden nemzet, 
Krisztus Jézus megszületett,
Betlehemben jászolágy 
Rejti Isten Szent Fiát.
Halld az angyalok szavát, 
Áldd az újszülött Királyt!

v2a
2. Értünk hagyta el a mennyet, 
Fényes, égi otthonát,
Tiszta szűztől megszületett, 
Mint kisgyermek jött hozzánk.

v2b
Benne testet öltött Isten, 
Hódoljon meg Néki minden!
Szívünk hála tölti el: 
Velünk van Immánuel!
Halld az angyalok szavát,
Áldd az újszülött Királyt!

v3a
3. Üdv annak, ki Élet Napja, 
Békesség Fejedelme,
Éltét a világért adta 
Lelkünk nagy Megmentője!

v3b
Fölemelt a porból minket, 
Újjászülte életünket,
Nála van a gyógyulás, 
Bűnösnek a megváltás.
Halld az angyalok szavát, 
Áldd az újszülött Királyt!

