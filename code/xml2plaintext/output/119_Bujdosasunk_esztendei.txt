119. Bujdosásunk esztendei

v1
1. Bujdosásunk esztendei
Gyorsan jönnek, fogynak, 
Mindmegannyi bő jelei,
Atyánk, jóvoltodnak

v2
2. Most is egy év határánál 
Áhítattal állunk; 
Hálaadás oltáránál 
Hozzád száll fohászunk.

v3
3. Alázatos, buzgó szívvel 
Hálát rebeg ajkunk, 
Mert áldásod este,
reggel Megújult mirajtunk.

v4
4. Te voltál, ki küzdelmünkben
Adtál segítséget,
Bánatunkban, örömünkben
Kezed áldott, védett.

v5
5. Bekötözted sebeinket,
Igéddel bíztattál; 
Letörölted könnyeinket, 
Karodon hordoztál.

v6
6. Vezérelted kisded nyájad
Éjszakán, napfényben, 
Hála ezért méltán árad
Gyermekid szívében.

v7
7. Jertek, híven munkálkodjunk,
Míg nappalunk vagyon;
Vélünk az Úr, ne aggódjunk. 
Övé a hatalom!

