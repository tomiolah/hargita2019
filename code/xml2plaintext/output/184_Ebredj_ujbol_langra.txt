184. Ébredj újból lángra

v1
1. Ébredj újból lángra,
Első szeretet!
Közöny útján járva 
Szívünk oly hideg. 
Vádol hűtlenségünk,
elhagytunk téged, 
Fáj a lelkünk érted,
szégyenpír éget.

v2
2. Lobbanj fel már végre, 
Első szeretet, 
Szívünk sötétjébe 
Gyújtson fényt tüzed!
Nélküled az éltünk 
rideg és sivár, 
Jöjj, homályban élünk,
lelkünk fényre vár!

v3
3. Tölts be minden hívőt,
Első szeretet, 
Hogy szeressük szívből Testvéreinket!
Képmutatás nélkül töltsük éltünket, 
Jézust tartsuk mindig példaképünknek!

v4
4. Szenteld meg a szívünk, 
Első szeretet, 
Mindig egyek legyünk 
Egymással s veled!
Általad megújul lelki életünk, 
S így lesz Jézus képe látható bennünk.

