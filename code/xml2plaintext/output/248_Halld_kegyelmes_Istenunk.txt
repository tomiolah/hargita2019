248. Halld, kegyelmes Istenünk

v1
1. Halld, kegyelmes Istenünk, most 
Néped buzgón esdve kér: 
Ó, bocsásd meg bűneinket! 
Szívünk Benned hisz, remél. 
Vétke súlya porba sújtja,
Ámde él az, ki megtér.

v2
2. Lásd, e nép küzd gyötrelemben,
Békét, nyugtot nem talál. 
Gyászban él és félelemben, 
Terror tör rá és halál. 
Árva szíve, kínra, sebre 
Égi gyógyírt Tőled vár.

v3
3. Jézusunk, szent véred által 
Mosd meg bűnös szívünket, 
Hogy szeressünk tiszta vággyal 
Testvért és ellenséget!
Légy Te nékünk példaképünk, 
Küldd vezérül Lelkedet!

