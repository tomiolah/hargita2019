621. Ó, nézd, a tiszta égbolt

v1
1. Ó, nézd, a tiszta égbolt 
mily ékesen ragyog, 
Mert Isten adta nékünk 
ez áldott, szép napot!

c1
Refrén:
Az Úr szent napján ne feledd 
Kitárni Néki szívedet! 
Szenteld meg, 
Szenteld meg 
e drága ünnepet!

v2
2. Mily ünnepélyes csend van 
ma völgyön és hegyen, 
Mert Isten úgy rendelte: 
Ma nyugalom legyen!

v3
3. Ma égi béke árad, 
az Úr Szentlelke hív, 
Őnála mind megnyugszik 
a terhelt, fáradt szív.

v4
4. Ha itt e földön ily szép 
az Úrnak napja már, 
Mily ékes lesz az ünnep, 
mi fönn a mennyben vár.

