607. Ó, lenne bár oltár szívem

v1
1. Ó, lenne bár oltár szívem, 
Rajt' illatfüst imám, 
A Báránynak dicséretem 
Hálával hozhatnám, 
Hálával hozhatnám.

v2
2. Ha nem tudnék e Bárányról, 
Bizton elkárhoznék, 
Mikor ítélő szája szól, 
Baloldalt állanék, 
Baloldalt állanék.

v3
3. De hála Néki, Ő enyém! 
Megváltott engem is, 
És benne bemerítkezvén, 
Fölvett, s a mennybe visz, 
Fölvett, s a mennybe visz.

v4
4. Lemosta éltem bűneit 
Vérével teljesen, 
Tudom, hogy Isten nem tekint 
Azokból egyre sem, 
Azokból egyre sem.

v5
5. Szívem örvend, halleluját 
Vidáman zengedez;
Ha kérded az öröm okát: 
A Bárány vére ez, 
A Bárány vére ez!

