604. Ó, könyörgést meghallgató Jó Atya

v1a
1. Ó, könyörgést meghallgató 
Jó Atya, Te mindenható; 
Ha lelkem Hozzád emelkedik, 
És a buzgóság szárnyain,

v1b
Ajakim óhajtásain 
Te színed előtt reménykedik; 
Már itt e földön érezem, 
Hogy örök életet nyertem.

v2a
2. Ha örömmel gerjedezem 
És rebegni igyekezem, 
Tetőled mennyi áldást vészek! 
Föltekintvén rád, Atyámra,

v2b
Könnyű csordul az orcámra; 
Az által olyan újjá leszek, 
Mint a palánta, ha arra 
Harmatcseppet téssz hajnalra.

v3a
3. Ha szívemet bánat járja, 
És szemem kesergés árja: 
Teelőtted van zokogásom; 
Ajtómat titkon behajtva

v3b
És magánosan sóhajtva 
Akkor is édes újulásom, 
Mert minden könnyel és jajjal 
Könnyebbül sorsom egy bajjal.

v4a
4. Ha házadban megjelenek, 
Ahol összesereglenek 
Felséges Neved imádói: 
Ővelük együtt hódolva

v4b
Úgy tetszik, mintha vigadva 
Ott volnék, hol a menny lakói 
A Te királyi székednek 
Ott előtte seregelnek.

v5a
5. Te, ki a szív mozdulásit, 
Mint a vizeknek folyásit, 
Úgy  kormányozod ide s tova: 
Ez érzést növeld énbennem,

v5b
És taníts jól esengenem! 
Majd egyszer pedig, ó, Jehova, 
Vígy be az egek egébe, 
Te imádásod helyébe.

