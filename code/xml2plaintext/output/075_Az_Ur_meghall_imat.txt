075. Az Úr meghall imát

v1
1/3. Az Úr meghall' imát,
Jóvolta ez, nem érdem. 
Meghallgat engem is,
Ha hittel kéri szívem. 
Kegyesen elfogad,
Vissza nem utasít. 
Elmondhatom Néki
Szívem panaszait.

v2
2/3. Ígéje lelkesít
És bátorít imára. 
Eléje borulok, 
A szívem megalázva. 
Szent Fia nevében 
Imám elrebegem, 
Amit hittel kérek,
Megadja szívesen.

v3
3/3. Örömmel elhiszem, 
Amit ígértél nékem!
Amíg tart életem,
Abba vetem reményem. 
Bátran letérdelek, 
S bocsátok hő imát: 
Tégy hűvé engemet,
Többit bízom Reád.

