540. Nagy Isten, áldunk Téged

v1
1. Nagy Isten, áldunk Téged, mert szól szent Igéd,
És megtisztít, ha éljük annak szellemét. 
Oly jó, ha zeng szavad, s az bennünk megmarad, 
/: Így hitre jut a lelkünk és él általad. :/

v2
2. Ím, kérünk, Urunk, áldd meg néped pásztorát, 
Hogy elvégezze híven szép szolgálatát!
Ha imát küld Feléd az újszülöttekért, 
/: Ha vigaszt nyújt a gyászban és küzd lelkekért. :/

v3
3. Te bátorítsad szívünk, ó, nagy Istenünk, 
Hogy áldozatra Érted mindig kész legyünk!
A pásztor és a nyáj szolgálatodra áll, 
/: Szent oltárodnál lelkünk bő áldást talál. :/

