330. Ím, hozzuk Néked

v1a
1. Ím, hozzuk Néked hálatelten, 
Hódoló szívünk, jó Atyánk; 
Szent hálaérzet kél bensőnkben, 
Feléd száll, Téged áld imánk.

v1b
Jóvoltod dúsan megmutattad, 
Köröttünk gazdag most a táj;
Hisz javaidat bőven adtad, 
Áldással teljes a határ.

v2a
2. Te adtál nékünk lágy esőket, 
Öntözted földünk gazdagon, 
Hűs harmat lepte kertjeinket 
Sok dolgos, nyári hajnalon.

v2b
Hogy nap heve a zöld mezőket 
Tüzével ne tikkassza el, 
Hegy-völgyeinket, rétjeinket 
Vigyáztad oly kegyes szemmel.

v3a
Napfénnyel áldád kertjeinket 
Mely éltet, táplál és nevel, 
Dús fürttel szőlővesszeinket 
Kezeddel ékesítéd fel.

v3b
Sok szép gyümölcsünk kellemeit 
Te raktad rá ily gazdagon
Megérleléd a völgy kalászit 
Termékeny folyópartokon.

v4a
Ki tudná mérni nagy jóságod? 
Túlterjed az sok csillagon!
Ki ne rebegné imádásod, 
Hogy így ellátod gazdagon?

v4b
Örök Jóság! E föld-lakóhoz 
Küldéd áldásid legjavát, 
Nem nézted azt, hogy áld vagy átkoz, 
Betöltéd jóval egyaránt.

v5a
Csak Néked zeng a hálaének, 
Kitől jön égi, földi jó!
Tehozzád száll most a dicséret, 
Kegyelmes, szent, nagy Alkotó!

v5b
Ím Néked hozzuk javainkat, 
Mert gazdagítád életünk, 
S hogy áldásod ily bőven adtad, 
Köszönjük néked, Istenünk!

