445. Lelkem ébredj

v1
1. Lelkem, ébredj, készen légy 
A buzgó imára, 
Nehogy az ős ellenség 
Meglepjen nem várva!
Hiszen ő Kísértő, 
Aki már sok szívet 
Hálóba kerített.

v2
2. Az imádság szavával 
Várjad Urad jöttét, 
Virraszd égő lámpával 
Lelked Vőlegényét!
Éber légy, Vedd kegyét, 
Mikor azt kínálja 
Az üdvnek Királya!

v3
3. Éber légy, hogy a bűnnek 
Meg ne lepjen álma, 
Mert csak végig-küzdőnek 
Lesz győzelmi pálma!
Ne hidd hát Csábszavát 
Gonosz kísértőnek, 
Lélekkerítőnek!

v4
4. Ám a vigyázás mellett 
Imádkozzál folyton, 
Hogy restségtől tégedet 
Istenünk megóvjon!
Ereje, Nagy kegye 
Lelked ébren tartja, 
És a bűntől óvja.

