616. Ó, mily kedves, ó, mily szép

v1
1/5. Ó, mily kedves, ó, mily szép 
A testvéri szent egység; 
Őt dicsérjük lelkesen 
És testvéri egységben!

v2
2/5. Fű, fa, virág megújul, 
Mikor reá harmat hull: 
Így üdít fel bennünket 
A testvéri szeretet.

v3
3/5. Oszlik harag, irigység, 
Minden szeretetlenség, 
Hogyha néped egybegyűl, 
Nagy Király, trónod körül.

v4
4/5. Testvér, fogjunk össze hát, 
Áldjuk mind az ég Urát! 
Szívünk, lelkünk egy legyen 
Szándékunkban, tettünkben!

v5
5/5. Hálatelten hódolunk, 
Míg csak élünk, hű Urunk. 
Legyen áldva szent Neved, 
Mindig és minden felett!

