495. Miként fényt vet hajnalcsillag

v1a
1. Miként fényt vet hajnalcsillag, 
Vezet éji ösvényen,
Mint a déli napnak fénye, 
Ragyog tisztán, kedvesen;

v1b
Úgy a Bibliám szent fénye 
Ragyog énrám nyájasan,
Napi munkám, 
hogyha végzem, 
Rajta, érzem, áldás van.

v2a
2. Mint a hűs forrásvíz éltet, 
Szomjas vándort felüdít,
Mint a fénytorony az éjben 
Tenger szirtjén világít;

v2b
Így a Bibliám oly drága, 
Üdít vándorutamon,
Dicső Kánaánba fényjel, 
Vezet minden viharon.

v3a
3. Mint a hű baráti jó szó, 
Fájó szívet megenyhít,
Próbák, szenvedések napján 
Vigaszt nyújt és bátorít;

v3b
Úgy hat rám szent Bibliám is 
Minden nap, ha megnyitom,
Amit Isten ígért nékem, 
Azért folyton Őt áldom.

v4a
4. Ezért én is bízva mondom: 
Uram, Igéd követem!
Fénye vezet a jó úton, 
Világos így ösvényem.

v4b
Nappal az én fénylő napom, 
Éjjel reménycsillagom,
Lelki harcban kard és páncél, 
Míg a menyben megnyugszom.

