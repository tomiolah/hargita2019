285. Hogy fogadjalak Téged

v1
1. Hogy fogadjalak Téged, 
Megváltóm, nagy Király? 
Hogy hódoljak Előtted?
Szót ajkam nem talál!
Ó, kérlek, gyújtsd meg bennem
Hit-adta fényedet, 
Hogy tisztán lássa lelkem
Nagy dicsőségedet!

v2
2. Zöld olajágat s pálmát 
Szór Sion Teeléd. 
Zeng zsoltárt és hozsannát. 
A lelkem most Feléd. 
Csak Néked hódol szívem 
És dicsér szüntelen, 
Készséggel szolgál híven 
Az egész életem.

v3
3. Elhagytad trónod értem, 
Hogy nékem békét hozz;
Lejöttél szánva éltem, 
Énhozzám, koldushoz. 
A biztos ösvényt égbe 
Én balga, elvesztém, 
De jöttél, hogy az éjbe 
Fényt ragyogtass felém.

v4
4. Ezt jól elmédbe véssed,
Kit bánat ért vagy gyász, 
És lelki szenvedésed, 
Sok bűnöd megaláz:
Az üdvös segély készen
Az ajtód előtt áll, 
Örvendj hát új reményben, 
Megváltód földre száll!

