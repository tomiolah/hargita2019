070. Az Úr éjfélkor érkezik!

v1
1/4. Az Úr éjfélkor érkezik!
Halld ez intés szavát! 
Mécsedben lángoljon a hit, 
Virrasztva, készen várd! 
Bár e világ nagy kétkedőn
Azt véli hasztalan, 
Hogy az ítélet el se jön,
Vagy jóval távol van.

v2
2/4. Az Úr éjfélkor érkezik!
Ítélni népeket, 
Igazság fénye tündöklik
Kegyelmi nap helyett. 
Királyi trónon fényesen
E föld meglátja Őt, 
S rettegtet mindent félelem 
A nagy Király előtt.

v3
3/4. Az Úr éjfélkor érkezik! 
Eljő fenségesen, 
Kegyével hű sáfárait
Betölti teljesen. 
Ki híven járta útjait,
Megtartva szent szavát, 
És jól forgatta kincseit, 
Annak jutalmat ád.

v4
4/4. Az Úr éjfélkor érkezik!
Ne szunnyadj hát tovább! 
Bár most még csendes minden itt, 
Vigyázd az éjszakát! 
Kegyelme még időt adott, 
Türelmét meg ne vesd, 
Hogy mint hű szolga állva
Ott Jutalmad átvehesd!

