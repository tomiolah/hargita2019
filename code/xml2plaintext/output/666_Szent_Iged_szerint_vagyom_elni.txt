666. Szent Igéd szerint vágyom élni

v1a
1. Szent Igéd szerint vágyom élni, 
Ó, Jézus Krisztus, Megváltó,
Törvényed a szívembe vésni, 
Hisz nékem ez a legfőbb jó!

v1b
El nem mondhatom gyenge szómmal,
Mit tettél velem, Jézusom…
Megtisztítottál véred által, 
S újjászültél, ó, Irgalom.

v2a
2. Szent Igéd szerint vágyom élni, 
Erre bizton építhetek. 
Nem veszhet kárba abból semmi, 
Amit ígérsz, mind megteszed,

v2b
E világon elmúlik minden, 
Az ég s föld egykor összedűl, 
De mit megírtál szent Igédben, 
Nem marad betöltetlenül.

v3a
3. Szent Igéd szerint vágyom élni, 
Minden szava érték nekem. 
Nem képes ember azt megmérni, 
Egy szó több, mint a végtelen.

v3b
Csak egyet szóltál, s előállott 
A teremtmények serege;
És most is, hogyha szólal hangod, 
Olvad a szív kemény jege.

v4a
4. Szent Igéd szerint vágyom élni, 
Gyermekhittel, ragaszkodón. 
Bár minden bűnöm megítéli, 
Reá bízom egész valóm.

v4b
Ó, Uram, segíts, hogy hűséggel
Mindenkor csüngjek szavadon, 
Míg beteljesült reménységgel
Az örök Igét láthatom!

