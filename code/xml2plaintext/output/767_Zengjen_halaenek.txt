767. Zengjen hálaének

v1
1. Zengjen hálaének, Minden ajkon zengjen!
Isten szent nevének Hő imát rebegjen 
Mindaz, aki tudja, Hogy az Úr kegyelme 
Minden bánatunkba' Gyógyírt hoz sebünkre!

v2
2. Isten szent szerelmét Jézus hozta hozzánk,
Hogyne zengne mindig Róla szívünk és szánk!
Ó, mi nagy dicsőség: Jézus ami éltünk!
Ó, csudálja föld s ég: Isten szenved értünk!

v3
3. Ha a Bárány vérét Isten rajtunk látja, 
Életünk sok vétkét Szíve megbocsátja. 
Üdvösségünk árát Rejti Jézus vére…
Áldjuk hát jóságát, Dicsőség Nevére!

