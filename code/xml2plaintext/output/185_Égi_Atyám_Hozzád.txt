185. Égi Atyám, Hozzád

v1
1. Égi Atyám, Hozzád vágyik a lelkem!
Égi Atyám, Hozzád hogy közeledjem?
Tőled elhajoltam, háládatlan voltam,
Sok jóságodért én sok bút okoztam.

v2
2. Égi Atyám, Isten, Mennyei Felség!
Nincsen ember, nincsen, Ki ne vétkeznék.
De ki Hozzád megtért, s Tőled kegyelmet kért,
Elfedezed bűnét Egyetlenedért.

v3
3. Égi Atyám, lásd, ím, fáj a lelkemnek, 
Szemem csatornáin könnyek peregnek.
Kér szívem s a könny is: 
Bűneimen könnyíts,
Engedj közeledbe könnyek között is!

v4
4. Égi Atyám, íme, fogadást teszek,
Hogy ezután Néked hű szolgád leszek.
S úgy szeretlek itt, mint megváltotthoz illik,
Megtérő lélekkel áldalak mindig.

