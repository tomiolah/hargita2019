150. Dicsének hangja szárnyra kél

v1
1. Dicsének hangja szárnyra kél,
Eljött az Úr, Immánuél!
A szívén hordta áldott szűz, 
E jó hír minden bút elűz.

v2
2. Ki mindent lényével betölt, 
Mint gyönge gyermek, testet ölt;
Kit ölben ringat asszonykéz, 
Az üdvünk mégis Benne kész.

v3
3. Az Isten Egyszülöttje Ő,
Mihozzánk gyermekképpen jő.
Kit szívünk már oly régen vágy',
Most rejti mélyén jászolágy.

v4
4. Elhagyta Ő az égi trónt, 
S hol ember annyi könnyet ont:
E bűnnel terhes földre szállt, 
A bűnnek Ő útjába állt.

v5
5. Dicsének hangja zengjen hát
A szívünk hála hassa át,
Mert látja mostmár minden nép, 
Hogy Isten vélünk frigyre lép!

