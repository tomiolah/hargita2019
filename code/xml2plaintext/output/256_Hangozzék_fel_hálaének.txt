256. Hangozzék fel hálaének

v1
1. Hangozzék fel hálaének 
Az Úr népe ünnepén. 
Isten örök nagy Nevének, 
Mert hordozott szent kezén!
Mily jó nékünk: 
Itt van vélünk, 
Tőle jő az erő, áldás, 
Bűnbánatra megbocsátás.

v2
2. A szövetség követének
Mondjunk zengő hozsannát, 
Ajka szent leheletének 
Nyissuk szívünk ajtaját!
Közel s távol Minden szájról, 
Hol csak megváltottak élnek, 
Csendüljön fel hálaének!

v3
3. Ó, nézzétek, Isten népe,
Mint menyasszony, olyan szép!
Megmosta a Bárány vére, 
Boldog, hogy Urához lép. 
S majd az égben,
Dicsőségben 
Nem hull könnye soha többé, 
Halleluját zeng örökké!

