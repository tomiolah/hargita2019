596. Ó, Jézusom, Te irgalom

v1
1. Ó, Jézusom, Te irgalom, 
Te dús kegyelmi forrás, 
Kifogyhatatlan gazdagon 
Van Benned minden áldás!
Indíts jóra, Irgalomra, 
Óvj meg a gyűlölettől, 
lángoljak szeretettől!

v2
2. Oly sok e földön a szegény, 
Ki vigasztalást óhajt… 
Ó, nevelj, hogy megosszam én 
A kenyeret, a sóhajt!
Mert ki segít, És javait 
Megosztja itt e földön, 
Azt Néked adja kölcsön.

v3
3. Úr Jézus, bőven add nekem 
Az irgalomnak lelkét, 
Hogy kész örömmel fölvegyem 
A fáradt szívek terhét!
Hisz engem is Csak Te segítsz, 
Mért ne adnám hát másnak, 
Mi Tőled énrám árad?!

v4
4. Bűnbocsánat és irgalom 
Oly bőséges Tenálad. 
Taníts meg erre gondolnom, 
Ha ellenségem támad!
Ó, segíts meg, hogy úgy tegyek, 
Mint ahogy Tőled láttam: 
Az átkozómat áldjam!

