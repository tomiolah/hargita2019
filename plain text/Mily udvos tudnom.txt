1. Mily üdvös tudnom: Jézus enyém!
Ennek felettébb örvendek én.
Örökség vár rám, mennyei rész,
Lelkem ujjongva fölfelé néz.

Chorus
Örökre zengem ez éneket:
Jézusban leltem az üdvömet!
Boldogan vallom: Jézus enyém!
Irgalmát áldom örökre én!

2. Mily üdvös tudnom: Jézus enyém!
Isteni béke árad felém.
Igája könnyű, nyugalmat ád,
Követem híven a lábnyomát.

3. Mily üdvös tudnom: Jézus enyém!
Életem útján áldott remény.
Pásztorom nékem, hű őrizőm,
Istentől küldött Üdvözítőm!